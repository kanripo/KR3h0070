# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.947712
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 275
<pb:KR3h0070_WYG_275-1a>¶
　　欽定四庫全書¶
¶
　　六藝之一録卷三百十七　　　錢唐倪濤撰¶
¶
　　歴朝書譜七¶
¶
　　晉¶
¶
　　王羲之¶
¶
　　王羲之字逸少司徒導之從子也善𨽻書為古今之¶
冠為右軍将軍會稽内史嘗與同志宴集扵會稽山¶
隂之蘭亭羲之為序又山隂道士養好鵞羲之往觀¶
<pb:KR3h0070_WYG_275-1b>¶
甚恱為寫道徳經畢籠鵞而歸嘗詣門生家見棐几¶
滑浄因書之真草相半後為其父刮去門生驚懊累¶
日又蕺山老姥持六角竹扇賣之羲之書其扇各為¶
五字曰但言是王右軍書以求百錢人競買之其書¶
為世所重皆此類也每自稱我書比鍾繇當抗行比¶
張芝草猶當雁行也曾與人書云張芝臨池學書池¶
水盡黒使人耽之若是未必後之羲之書初不勝庾¶
翼郄愔暮年方妙常以章草答庾亮翼深歎伏與王¶
<pb:KR3h0070_WYG_275-2a>¶
羲之書云昔有伯英章草十紙過江亡失常歎妙蹟¶
永絶忽見足下答家兄書煥若神明頓還舊觀卒贈¶
金紫光禄大夫諸子遵父先㫖固辭不受(晉書本傳)¶
晉王羲之字逸少曠子也七嵗善書十二見前代筆¶
說扵其父枕中竊而讀之父曰爾何來竊吾所秘羲¶
之笑而不答母曰兒看用筆法父見其小恐不能秘¶
之語羲之曰待爾成人吾授也羲之拜請今而用之¶
使待成人恐蔽兒之㓜令也父喜遂與之不盈朞月¶
<pb:KR3h0070_WYG_275-2b>¶
書便大進衛夫人見語太常王策曰此兒必見用筆¶
訣近見其書便有老成之智涕流曰此子必蔽吾名¶
晉帝時祭北郊文更祝板工人削之筆入木三分三¶
十三書蘭亭序三十七書黄庭經書訖空中有語卿¶
書感我而况人乎吾是天台丈人自言真勝鍾繇羲¶
之書多不一體(羊欣筆陣圖)¶
¶
　　王羲之晉右将軍㑹稽内史博精羣法特善草𨽻羊¶
欣云古今莫二(羊欣采古來能書人名録)¶
¶
<pb:KR3h0070_WYG_275-3a>¶
　　王羲之字逸少瑯琊臨沂人祖正尚書郎父曠淮南¶
太守逸少骨鯁髙爽不顧常流與王承王沉為王氏¶
三少起家秘書即累遷右軍将軍會稽内史初渡浙¶
江便有終焉之志昇平五年卒年五十九贈金紫光¶
禄大夫加常侍尤善書草𨽻八分飛白章行備精諸¶
體自成一家法千變萬化得之神功自非造化發靈¶
豈能登峰造極然割析張公之草而濃纎折𠂻乃愧¶
其精熟損益鍾君之𨽻雖運用增華而古雅不逮至¶
<pb:KR3h0070_WYG_275-3b>¶
研精體勢則無所不工亦猶鐘鼔云乎雅頌得所觀¶
夫開襟應務若養由之術百發百中飛名盖世獨映¶
将來其後風靡雲從世所不易可謂冥通合聖者也¶
𨽻行草書章草飛白俱入神八分入妙(書斷)¶
¶
　　王羲之字逸少導之從子官至右衛将軍㓜訥扵言¶
人未之知年十三謁周顗顗一見竒之時重牛心炙¶
坐客未舉顗先以啗羲之扵是始知名于時及長工¶
談辨以骨鯁稱尤善𨽻草為今昔之冠然其得名乃¶
<pb:KR3h0070_WYG_275-4a>¶
専以草聖論者稱其筆勢以為飄若㳺雲矯若驚龍¶
尤為從伯司徒導所器重當時朝廷公卿皆愛其才¶
羲之每自稱我書比鍾繇當杭衡比張芝猶當鴈行¶
也然初以為不逮庾翼郄愔及其暮年造妙嘗以章¶
草答庾亮而翼見之輙嘆伏因與羲之書曰忽見足¶
下答家兄書煥若神明頓還舊觀會稽有佳山水名¶
士多居之羲之既渡浙江亦復有終焉之志嘗與同¶
志宴集扵會稽山隂之蘭亭羲之自為序以申其志¶
<pb:KR3h0070_WYG_275-4b>¶
羲之性愛鵞山隂有道士養鵞扵是往觀焉意甚恱¶
因求市之道士云為寫道徳經當舉羣相贈羲之欣¶
然寫畢籠鵞而歸其趨向超絶非碌碌者所能望塵¶
又嘗在蕺山見一老姥持六角竹扇羲之索其扇為¶
各書五字姥有愠色因謂姥曰但言是王右軍書以¶
求百錢直姥如其言人争售之其書為人所重如此¶
梁武帝評之曰勢如龍躍天門虎卧鳳閣故厯代寶¶
之永以為訓其亦善扵儗倫也羲之少學衛夫人書¶
<pb:KR3h0070_WYG_275-5a>¶
自謂深窮及過江遊名山間見李斯曹喜鍾繇梁鵠¶
等字又去洛見蔡邕石經扵從弟洽處復見張昶華¶
嶽碑始喟然嘆曰學衛夫人書徒費年月或謂其得¶
筆法扵白雲先生暮年乃作筆陣圖筆勢論用筆賦¶
草書勢等以遺訓其子孫妻郄氏亦甚工書有七子¶
為世所稱者五人元之凝之徽之操之獻之並工草¶
𨽻而獻之最知名凝之妻謝道韞有才華亦善書家¶
傳之學未有如王氏之盛也今御府所蔵二百四十¶
<pb:KR3h0070_WYG_275-5b>¶
有三¶
¶
　　草書　桓公帖　　朝廷帖　　宰相帖¶
¶
　　司徒帖　中書帖　侍中帖　尚書帖¶
¶
　　太常司州帖司馬帖　　太常帖(二)¶
¶
　　䕶軍帖　　司州帖　　譙周帖¶
¶
　　參軍帖　　朱處仁帖　謝二侯帖(二)¶
¶
　　二謝帖　　荀侯帖　　阮生帖¶
¶
　　江生帖　　逺生帖　　道家帖¶
¶
<pb:KR3h0070_WYG_275-6a>¶
　　龍保帖　　舅母帖　　母子帖¶
¶
　　賢姊帖　　賢室帖　　姊告安和帖¶
¶
　　諸賢帖　　逺婦帖　　兒女帖¶
¶
　　留女帖　　小女帖　　女孫帖¶
¶
　　官舍帖　　講堂帖　　修園帖¶
¶
　　屏風帖　　門風帖　　氣力帖¶
¶
　　脅中帖　　初月帖　　月半帖(二)¶
¶
　　月末帖　　二月帖　　四月帖¶
¶
<pb:KR3h0070_WYG_275-6b>¶
　　末春帖　　去夏帖　　秋來帖¶
¶
　　季冬帖　　雨晴帖　　熱日帖¶
¶
　　大熱帖　　熱甚帖　　異熱帖¶
¶
　　差凉帖　　節日帖　　節氣帖¶
¶
　　當日帖　　雪候帖　　數年帖¶
¶
　　草書帖　　飛白帖　　王略帖¶
¶
　　臨書帖　　數字帖　　三都帖(二)¶
¶
　　過京帖　　鄉里帖　　永嘉帖¶
¶
<pb:KR3h0070_WYG_275-7a>¶
　　成旅帖　　山川帖　　州中帖¶
¶
　　錢塘帖　　江州帖　　臨川帖¶
¶
　　丹陽帖(二)　山隂帖　　嘉興帖¶
¶
　　餘杭帖　　逺宦帖　　附農帖¶
¶
　　勿殺生帖　旃罽胡桃帖方物帖¶
¶
　　胡桃帖　　山藥帖　　祀物帖¶
¶
　　純酒帖　　褁酢帖　　海鹽帖¶
¶
　　鹽井帖　　送梨帖　　白石枕帖¶
¶
<pb:KR3h0070_WYG_275-7b>¶
　　髙枕帖　　石班帖　　清宴帖¶
¶
　　情慮帖　　和書帖　　書問帖¶
¶
　　知問帖　　北問帖　　得告帖¶
¶
　　得書帖(三)　二書帖　　遺書帖¶
¶
　　旦書帖(二)　累書帖　　有書帖¶
¶
　　無書帖　　頓喜帖　　喜慶帖¶
¶
　　慶慰帖　　安慰帖　　清和等帖¶
¶
　　清和帖(四)　安和帖　　平安帖¶
¶
<pb:KR3h0070_WYG_275-8a>¶
　　安西帖　　安善帖　　小佳帖¶
¶
　　佳静帖　　小差帖　　奉對帖¶
¶
　　奉待帖　　大醉帖　　奉憶帖¶
¶
　　甚快帖　　有理帖　　萬福帖¶
¶
　　造次帖　　方囬帖　　省别帖(二)¶
¶
　　此輩帖　　瞻近帖(二)　知逺帖¶
¶
　　逺近帖　　逺念帖　　逋滯帖¶
¶
　　内事帖　　先期帖　　舉聚帖¶
¶
<pb:KR3h0070_WYG_275-8b>¶
　　界内帖　　達事帖　　慨然帖¶
¶
　　多義帖　　適為諸帖　如命帖¶
¶
　　阿萬帖　　懸量帖　　行穣帖¶
¶
　　送謝帖　　所論帖　　虞休帖¶
¶
　　速還帖　　數有帖　　得熈帖¶
¶
　　人理帖　　集理帖　　舊志帖¶
¶
　　重熈帖　　甚佳帖　　委曲帖¶
¶
　　當有帖　　晩善帖　　晩可帖¶
¶
<pb:KR3h0070_WYG_275-9a>¶
　　還白帖　　君事帖　　此事帖¶
¶
　　平定帖　　大都帖　　致此帖¶
¶
　　昨有帖　　兼致帖　　東北帖¶
¶
　　念慮帖　　七十帖　　卞駙馬帖¶
¶
　　十一月等帖臨鍾繇所懐帖¶
¶
　　章草　豹奴帖¶
¶
　　正書　樂毅論　　黄庭經　　東方朔畫像贊¶
¶
　　定公帖　　報國帖　　口訣帖¶
¶
<pb:KR3h0070_WYG_275-9b>¶
　　草命帖¶
¶
　　行書　伯熊帖　　阮公帖　　蔡家帖¶
¶
　　家中帖　　夫人帖　　賢弟帖¶
¶
　　諸弟帖　　從弟帖　　曹妺帖¶
¶
　　諸賢子帖　賢女帖　　此月帖¶
¶
　　六月帖　　九月帖　　十月帖¶
¶
　　三月帖　　快雨帖　　夏日帖¶
¶
　　極寒帖　　快雪時晴帖州民帖¶
¶
<pb:KR3h0070_WYG_275-10a>¶
　　舊京帖　　安西帖　　山隂帖¶
¶
　　永興帖　　建安帖　　噉豆帖¶
¶
　　青李來禽帖慈顔帖　　平安帖¶
¶
　　奉告帖　　小佳帖　　悉佳帖¶
¶
　　自慰帖　　叙慰帖　　廓然帖¶
¶
　　遣書帖　　省書帖　　宿昔帖¶
¶
　　十三帖　　書魏鍾繇千文¶
¶
　　晉王右軍自論書¶
¶
<pb:KR3h0070_WYG_275-10b>¶
　　吾書比之鍾張當抗行或謂過之張草猶當雁行張¶
精熟過人臨池學書池水盡墨若吾耽之若此未必¶
謝之後達解者知其評之不虚吾盡心精作亦久尋¶
諸舊書惟鍾張故為絶倫其餘為是小佳不足在意¶
去此二賢僕書次之須得書意轉深㸃畫之間皆有¶
意自有言所不盡得其妙者事事皆然平南李式論¶
君不謝註云平南即右軍叔平南将軍王廙也李式¶
晉侍中(法書要録)¶
¶
<pb:KR3h0070_WYG_275-11a>¶
　　王羲之傳論¶
¶
　　制曰書契之興肇乎中古繩文鳥跡不足可觀末代¶
去朴歸華舒牋㸃翰争相誇尚競其工拙伯英臨池¶
之妙無復餘蹤師宜懸帳之竒罕有遺跡逮乎鍾王¶
以降略可言焉鍾雖擅美一時亦為迥絶論其盡善¶
或有所疑至扵布纎濃分踈宻霞舒雲卷無所間然¶
但其體則古而不今字則長而逾制語其大量以此¶
為瑕獻之雖有父風殊非新巧觀其字勢疎瘦如隆¶
<pb:KR3h0070_WYG_275-11b>¶
冬之枯樹覽其筆跡拘束若嚴家之餓𨽻其枯樹也¶
雖槎枿而無屈伸其餓𨽻也則羈羸而不放縱兼斯¶
二者故翰墨之病歟子雲近世擅名江表然僅得成¶
書無丈夫之氣行行若縈春蚓字字若綰秋蛇卧王¶
濛扵紙中坐徐偃扵筆下雖禿千兔之翰聚無一毫¶
之筋窮萬榖之皮斂無半分之骨以兹播美非其濫¶
名邪此數子者皆譽過其實所以詳察古今研精篆¶
素盡善盡美其惟王逸少乎觀其㸃曳之工裁成之¶
<pb:KR3h0070_WYG_275-12a>¶
妙烟霏露結状若斷而還連鳳翥龍蟠勢如斜而反¶
正翫之不覺為倦覽之莫識其端心慕手追此人而¶
已其餘區區之類何足論哉(晉書)¶
¶
　　袁昻評右軍書見一百三十九卷¶
¶
　　梁武帝評右軍書見一百三十九卷¶
¶
　　庾肩吾書品列上之上論見一百三十八卷¶
¶
　　李嗣真後書品列逸品論見一百三十八卷¶
¶
　　開元十六年五月内出二王真蹟及張芝等書總一¶
<pb:KR3h0070_WYG_275-12b>¶
百六十卷付集賢院令集字搨兩本進賜諸王其書¶
皆是貞觀中太宗令魏徵虞世南禇遂良等定其真¶
偽八十卷小王張芝等跡各随多少勒帙以貞觀字¶
為印印縫及卷之首尾其草書跡又令禇遂良真書¶
小字帖紙影之其中古本亦有是梁隋官本者梁則¶
滿騫徐僧權沈熾文朱异隋則江總姚察等署記太¶
宗又令魏禇等卷下更署名以記之其蘭亭本相傳¶
云在昭陵元宫中樂毅論長安中太平公主奏借出¶
<pb:KR3h0070_WYG_275-13a>¶
外搨寫因此遂失所在五年勅陸元悌魏哲劉懐信¶
等檢校換褾每卷分為兩卷總見在有八十卷餘並¶
失墜元悌又割去前代記署以己之名氏代焉𤣥宗¶
自書開元二字為印記之右軍凡一百三十卷小王¶
二十八卷張芝張昶各一卷右軍真行書惟有黄庭¶
告誓等卷存焉又得滑州人家所蔵右軍扇上真尚¶
書宣示及小王行書白騎遂等二卷其書有貞觀年¶
舊褾織成字(譚賔録)¶
¶
<pb:KR3h0070_WYG_275-13b>¶
　　羲之善草𨽻八分飛白章行備精諸體自成一家之¶
法千變萬化得之神功(王羲之别傳)¶
¶
　　逸少見諸家筆論遂作筆陣圖及筆勢論(金壺記)¶
竇臮述書賦二王書評見一百四十一卷¶
¶
　　注云王羲之字逸少晉右軍将軍前後多見行草¶
書唯正書世上稀絶㓜子獻之字子敬晉中書令¶
今世上多見行書獨歩不可具蹟書之書稱二王¶
輙加真字之餘雖超越者並通謂之絶跡盖俗學¶
<pb:KR3h0070_WYG_275-14a>¶
之意也¶
¶
　　王右軍此事帖¶
¶
　　右軍瀟洒更清真落筆奔騰思入神裹鮓若能長住¶
世子鸞未必可驚人蒼藤古木千年意野草閒花㡬¶
日春書法不傳今已久楮君毛頴向誰陳　掲徯斯¶
拜題(珊瑚網)¶
¶
　　黄伯思辨帖文精别毛髪理析毫釐華光禄尚古嘗¶
刋其所著行扵時今收王帖片掌必有見扵中耳昔¶
<pb:KR3h0070_WYG_275-14b>¶
人相馬妙盡神凝驪黄為别者未必良工也余何能¶
為言　唐寅(同上)¶
¶
　　王右軍瞻近帖墨蹟¶
¶
　　余居秘府時閱晉諸名家帖而右軍羣昆季居多荷¶
華裹鮓神俊天出評者至以龍跳天門虎卧鳳閣言¶
信不誣矣此帖骨相益豐豈操觚時在來禽喜色之¶
前耶不見賞扵徽宗而見賞扵完顔臨風撫卷足為¶
世道一嘅　前翰林孫贄(珊瑚網)¶
¶
<pb:KR3h0070_WYG_275-15a>¶
　　都昌宋天章嘗示余獻之鄱陽帖毎憾其絹素未古¶
此與金華宋仲珩所收周益公家喜色帖紙墨相類¶
筆法精妙真頗無疑良金美玉可得而此卷不可得¶
寳之寶之　丙寅夏日孟夏鄱陽劉昺(同上)¶
¶
　　右軍諸帖題跋已見法帖部者兹不重録¶
¶
　　王獻之¶
¶
　　王獻之字子敬羲之第七子工草𨽻七八嵗時學書¶
羲之從後掣其筆不得歎曰此兒後當復有大名嘗¶
<pb:KR3h0070_WYG_275-15b>¶
書壁為方丈大字羲之甚以為能觀者數百人大元¶
中新起太極殿安欲使獻之題榜以為萬代寶而難¶
言之試謂曰魏時凌雲殿榜韋仲将懸橙書之獻之¶
正色曰仲将魏之大臣使其若此有以知魏徳之不¶
長遂不之逼安又問曰君書何如君家尊對曰故當¶
不同安曰外論不爾曰人那得知尋除建威将軍呉¶
興太守徵拜中書令贈侍中特進光禄大夫諡曰憲¶
(晉書本傳)¶
¶
<pb:KR3h0070_WYG_275-16a>¶
　　王獻之晉中書令善𨽻藁骨勢不及父而媚趣過之¶
羲之第七子也(羊欣采古來能書人名録)¶
¶
　　獻之字子敬逸少第七子累遷中書令卒初娶郗曇¶
女離婚後尚新安愍公主無子唯一女後立為安僖¶
皇后后亦善書以后父追贈侍中特進光禄大夫太¶
宰尤善草𨽻㓜學扵父次習扵張後改變制度别創¶
其法率爾私心㝠合天矩觀其逸志莫之與京至扵¶
行草興合如孤峰四絶迥出天外其峭峻不可量也¶
<pb:KR3h0070_WYG_275-16b>¶
爾其雄武神縱靈姿秀出臧武仲之智卞荘子之勇¶
或大鵬摶風長鯨噴浪懸崕墜石驚電遺光察其所¶
由則意逸乎筆未見其止盖欲奪龍蛇之飛動掩鍾¶
張之神氣惜其陽秋尚富縱逸不羈天骨未全有時¶
而𤨏人有求書罕能得者雖權貴所逼了不介懐偶¶
其興會則觸遇造筆皆發扵衷不從扵外亦由或黙¶
或語即銅鞮伯華之行也初謝安請為長史太康中¶
新起太極殿安欲使子敬題榜以為萬世寶而難言¶
<pb:KR3h0070_WYG_275-17a>¶
之乃說韋仲将題凌雲臺事子敬知其㫖乃正色曰¶
仲将魏之大臣寧有此事使其若此知魏徳之不長¶
安遂不之逼子敬五六嵗時學書右軍潜扵後掣其¶
筆不脫乃歎曰此兒當有大名遂書樂毅論與之學¶
竟能極小真書可謂窮微入聖筋骨𦂳宻不減扵父¶
如大則尤直而少態豈可同年唯行草之間逸氣過¶
也及論諸體多劣扵右軍總而言之季孟差耳子敬¶
𨽻行草章草飛白五體俱入神八分入能或謂小王¶
<pb:KR3h0070_WYG_275-17b>¶
為小令非也子敬為中書令大康十一年卒扵官年¶
四十三族弟珉代居之至十三年而卒年三十八時¶
謂子敬為大令珉為小令(書斷)¶
¶
　　王獻之字子敬羲之第七子也官至中書令清峻有¶
美譽而髙邁不羈雖閒居終日容止無倦色風流醖¶
藉為一時之冠嘗與兄徽之操之俱詣謝安二兄多¶
談鄙事獨獻之寡黙頗事名理客問安王氏兄弟優¶
劣安曰小者佳且謂吉人之辭寡小者其得之盖獻¶
<pb:KR3h0070_WYG_275-18a>¶
之七八嵗時固自不凡方學書次羲之密從其後掣¶
其筆不得扵是知獻之他日當有大名後其學果與¶
羲之相後先嘗書壁為方丈大字羲之甚以為能桓¶
温命書扇筆誤落因畫作烏駮㹀牛甚妙初謝安請¶
為長史太元中新起太極殿安欲得獻之書榜而不¶
敢遽言乃語韋仲将題凌雲臺事獻之知其㫖乃正¶
色曰仲将魏之大臣寧有此事使其若此知魏徳之¶
不長安遂已為當時器重如此獻之初娶郄曇女離¶
<pb:KR3h0070_WYG_275-18b>¶
婚後尚新安愍公主無子唯一女後立為安僖皇后¶
后亦善書初羲之與郗曇論婚書云獻之有清譽善¶
𨽻書咄咄逼人則知羲之深自許可非徒語也嘗書¶
樂毅論一篇與獻之學後題云賜官奴即獻之小字¶
也獻之所以盡得羲之用筆之妙論者以為如丹穴¶
鳳舞清泉龍躍精密淵巧出扵神智而王僧䖍乃曰¶
羲之書江左中朝莫有及者獻之逺不及父而媚趣¶
過之然僧䖍之論特是春秋責備之法也獻之自謂¶
<pb:KR3h0070_WYG_275-19a>¶
年二十有四㳺名山間有授其五百七十九字者初¶
得此書日習之未經一周形容髣髴又嘗書南郊祭¶
版其字畫入木七分然語類不經故學者無傳獻之¶
雖以𨽻稱而草書所得特為多焉今御府所蔵八十¶
有九(宣和書譜)¶
¶
　　草書　洛神賦　　侍中帖　　馬侍御帖¶
¶
　　裴員外帖　裴九帖　　崔十九帖¶
¶
　　二妹帖　　從子帖　　左髀帖¶
¶
<pb:KR3h0070_WYG_275-19b>¶
　　腎氣丸帖　鐵石帖　　服油得力帖¶
¶
　　八月帖　　十二月帖　秋冷帖¶
¶
　　秦中帖　　東陽帖(二)　東縣帖¶
¶
　　丹陽帖　　南陽帖　　江州帖¶
¶
　　廣州帖(二)　東山帖　　下山帖¶
¶
　　灞亭帖　　慰意帖　　轉勝帖¶
¶
　　奉别帖　　晚際帖　　知汝帖¶
¶
　　久達帖　　皆佳帖　　當語帖¶
¶
<pb:KR3h0070_WYG_275-20a>¶
　　潜處帖　　來遲帖　　勝常帖¶
¶
　　前書帖　　晝夜帖　　安石帖¶
¶
　　慶等帖　　數日帖　　逺書帖¶
¶
　　二告帖　　事後帖　　西問帖¶
¶
　　復面帖　　法願帖　　相送帖¶
¶
　　處分帖　　奉書帖　　欲發帖¶
¶
　　章草　七月帖　　跨州帖　　量力帖¶
¶
　　正書　洛神賦(不完)　丙舍帖¶
¶
<pb:KR3h0070_WYG_275-20b>¶
　　行書　黄門帖　　李參軍帖　仲宗帖¶
¶
　　薦王徳祖帖府君帖　　阿姑帖¶
¶
　　阿姨帖　　賢弟帖　　斁奴帖¶
¶
　　外甥帖　　吾賢帖　　諸舍帖¶
¶
　　舍内帖　　東園帖　　鴨頭丸帖¶
¶
　　地黄湯帖　都邑帖　　鄱陽帖¶
¶
　　山隂帖　　安西帖　　吳興帖¶
¶
　　冠軍帖(二)　鵞羣帖　　進退帖¶
¶
<pb:KR3h0070_WYG_275-21a>¶
　　體中帖　　授衣帖　　思戀帖¶
¶
　　如意帖　　古詩帖二(宣和書譜)¶
¶
　　子敬常牋與簡文十許紙題最後云民此書甚合願¶
存之此書為桓元所寶髙祖後得以賜王武岡未審¶
今何在謝奉起廟悉用棐材右軍取棐書之滿牀奉¶
收得一大簀子敬後往謝為說右軍書甚佳而密已¶
削作數十棐板請子敬書之亦甚合奉並珍録奉後¶
孫履分半與桓元用履為揚州主簿餘一半孫恩破¶
<pb:KR3h0070_WYG_275-21b>¶
會稽略以入海羲之為會稽子敬七八嵗學書羲之¶
從後掣其筆不脫歎曰此兒書後當有大名子敬出¶
戯見北館新泥堊壁白浄子敬取帚沾泥汁書方丈¶
一字觀者如市羲之見嘆美問所作荅云七郎羲之¶
作書與親故云子敬飛白大有意是因扵此壁也有¶
一好事年少故作精白紗裓著詣子敬子敬便取書¶
之草正諸體悉備兩袖及褾畧周年少覺王左右有¶
凌奪之色掣裓而走左右果逐之及門外鬬争分裂¶
<pb:KR3h0070_WYG_275-22a>¶
少年纔得一袖耳子敬為呉興羊欣父不疑為烏程¶
令欣時年十五六書已有意為子敬所知子敬往縣¶
入欣齋欣衣白新絹裙晝眠子敬因書其裙幅及帶¶
欣覺歡樂遂寶之後以上朝廷中乃零失子敬門生¶
以子敬書種蠶後人扵蠶紙中尋取大有所得謝安¶
善書不重子敬毎作好書必謂被賞安輙題後答之¶
(梁虞龢論書表)¶
¶
　　袁昻書評已見一百三十九卷¶
¶
<pb:KR3h0070_WYG_275-22b>¶
　　梁武帝書評已見一百三十九卷¶
¶
　　竇臮述書賦評書見一百四十一卷¶
¶
　　庾肩吾書品列上之中論見一百三十八卷¶
¶
　　李嗣真後書品列逸品論見一百三十八卷¶
¶
　　獻之變右軍法為今體字畫秀媚妙絶時倫(宋明帝文章志)¶
¶
　　王子敬年五嵗已有書意衛夫人書大雅吟賜之(西溪¶
叢語)¶
¶
　　羲獻之書謂之今草結搆㣲𦕈者謂之小草復有㳺¶
<pb:KR3h0070_WYG_275-23a>¶
絲草(書輯)¶
¶
　　二王重變行𨽻及藁體為八體書(墨藪)¶
¶
　　王徽之¶
¶
　　王徽之字子猷逸少冡嗣也世家秣陵官至黄門侍¶
郎初參桓温幕下為狂司馬忘形骸無客禮温優之¶
不校也及佐桓冲尤不事事唯以手板拄頰云西山¶
朝來致有爽氣而已嘯咏竹間寄以天樂山隂雪夜¶
理舟詣戴乗興而往興盡而還世稱其真正以慠達¶
<pb:KR3h0070_WYG_275-23b>¶
凌物故名教之流或病之要之亦王氏佳子弟也其¶
作字亦自韻勝羊欣謂尤長扵行草信不誣矣然律¶
以家法在羲獻間特未可以甲乙論云今御府所蔵¶
行書四　僧倫帖　至節帖　仲宗帖　蔡家帖(宣和¶
書譜)¶
¶
　　王元之¶
¶
　　王元之羲之長子早卒(晋書王羲之傳)¶
¶
　　元之善草行(羊欣能書人名録)¶
¶
<pb:KR3h0070_WYG_275-24a>¶
　　王凝之¶
¶
　　王凝之羲之次子亦工草𨽻仕至左将軍會稽内史¶
(晋書王羲之傳)¶
¶
　　凝之字法最密(黄山谷集)¶
¶
　　王操之¶
¶
　　王操之字子重厯侍中尚書豫章太守(晋書本傳)¶
¶
　　操之工草𨽻(書斷)¶
¶
　　王渙之¶
¶
<pb:KR3h0070_WYG_275-24b>¶
　　王渙之羲之子黄長睿云王氏凝操徽渙之四子書¶
與子敬書具傳皆得家範而體各不同凝之得其韻¶
操之得其體徽之得其勢渙之得其貌獻之得其源¶
(東觀餘論)¶
¶
　　王世貞題瑯琊法書墨蹟云史稱右軍七子知名者¶
五人元之凝之操之獻之徽之而不及渙之黄長睿¶
則為渙之為右軍子長睿博精不减倉曹此當有的¶
據可補史傳之漏(弇州續藁)¶
¶
<pb:KR3h0070_WYG_275-25a>¶
　　王淳之¶
¶
　　王淳之獻之兄子善草行(羊欣能書人名録)¶
¶
¶
¶
¶
¶
¶
<pb:KR3h0070_WYG_275-25b>¶
¶
¶
¶
¶
¶
¶
¶
¶
　　六藝之一録卷三百十七¶
¶

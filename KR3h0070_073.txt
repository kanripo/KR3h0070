# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.727997
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 73
<pb:KR3h0070_WYG_073-1a>¶
　　欽定四庫全書¶
¶
　　六藝之一録卷七十四　　　　錢唐倪濤撰¶
¶
　　石刻文字五十¶
¶
　　唐碑(宫閫)¶
¶
　　長廣長公主墓誌¶
¶
　　正書無書撰人姓名貞觀二十三年正月(金石録)¶
¶
　　房仁裕母李夫人碑¶
¶
　　八分書無書撰人姓名永徽三年二月(金石録)¶
¶
<pb:KR3h0070_WYG_073-1b>¶
　　光化縣主墓誌¶
¶
　　正書無書撰人姓名永徽三年三月(金石録)¶
¶
　　蘭陵長公主碑¶
¶
　　李義府撰正書無姓名顯慶四年十月(金石録)¶
¶
　　吏部尚書兼知中書門下事李義府撰慶州刺史駙¶
馬都尉竇懐哲書公主名淑字麗真太宗之第十九¶
女碑以顯慶四年十月立在百城寺中(集古録目)¶
¶
　　右唐蘭陵長公主碑李義府撰據唐書列傳公主太¶
<pb:KR3h0070_WYG_073-2a>¶
宗第十二女而碑云第十九女盖傳誤也(金石録)¶
¶
　　凉國太夫人郁久閭氏碑¶
¶
　　許敬宗撰殷仲容八分書顯慶四年十月(金石録)¶
¶
　　清河公主碑¶
¶
　　李儼撰暢整正書麟徳元年十月(金石録)¶
¶
　　右唐清河公主碑公主太宗女也碑云下嫁程知節¶
之子處亮知節碑及唐史知節列傳元和姓纂所載¶
皆同惟公主列傳作懐亮非是唐史一書而首尾自¶
<pb:KR3h0070_WYG_073-2b>¶
相乖戾者甚衆非特此也(金石録)¶
¶
　　紀國先妃陸氏碑¶
¶
　　正書無書撰人姓名乾封元年十二月(金石録)¶
¶
　　鄭國夫人武氏碑¶
¶
　　李安期撰殷仲容八分書乾封三年二月(金石録)¶
¶
　　司列少常伯李安期撰前戎衛兵曹㕘軍殷仲容八¶
分書夫人名順字(缺)則大原受陽人武后之妹司衛¶
卿賀蘭安石之妻封韓國夫人追贈鄭國碑以乾封¶
<pb:KR3h0070_WYG_073-3a>¶
三年立(集古録目)¶
¶
　　陽翟侯夫人陸氏墓誌¶
¶
　　周思茂撰正書無姓名開耀二年正月(金石録)¶
¶
　　右唐陽翟侯夫人陸氏墓誌陽翟侯者禇遂賢也元¶
和姓纂及唐書宰相世系表載遂賢一子兼藝為永¶
州司功今此誌云二子兼善兼愛而無兼藝兼善兼¶
愛二子姓纂唐史漏落容有之惟兼藝墓誌不書者¶
何也豈非唐表誤乎(金石録)¶
¶
<pb:KR3h0070_WYG_073-3b>¶
　　太常卿裴君妻韋氏墓誌¶
¶
　　正書無書撰人姓名咸亨四年七月(金石録)¶
¶
　　歐陽詢夫人徐氏墓誌¶
¶
　　鄧𤣥廷撰子通正書武后文明元年二月(金石録)¶
¶
　　右唐歐陽詢妻徐氏墓誌云徐始以夫恩封渤海縣¶
君尋加渤海郡夫人最後以子恩封渤海太縣君按¶
本朝之制婦人既封郡君或郡夫人再以子貴加恩¶
則直封為郡太君郡太夫人不復為縣太君矣今徐¶
<pb:KR3h0070_WYG_073-4a>¶
既以夫貴封夫人後以子恩纔封為太縣君盖一時¶
之制如此又不曰縣太君而曰太縣君與今名號亦¶
異也唐世婦人封邑次叙史家不載偶見於此志耳¶
(金石録)¶
¶
　　魏叔瑜夫人王氏墓誌¶
¶
　　無撰人姓名子華正書神龍三年十一月(金石録)¶
¶
　　右唐王夫人墓誌夫人魏叔瑜妻華之母也誌無書¶
撰人姓名騐其筆法盖華自書華以草𨽻擅名一時¶
¶
<pb:KR3h0070_WYG_073-4b>¶
　　然石刻見於今者絶少此誌世尤罕傳云(金石録)¶
¶
　　韋公夫人王氏墓誌¶
¶
　　正書無書撰人姓名開元二年十二月(金石録)¶
¶
　　尹孝子妻韋夫人墓誌¶
¶
　　正書無書撰人姓名開元二年十二月(金石録)¶
¶
　　陳延喜妻穆氏墓誌¶
¶
　　齊望之撰蕭元皎正書開元六年正月(金石録)¶
¶
　　鄭國夫人鄭氏碑¶
¶
<pb:KR3h0070_WYG_073-5a>¶
　　崔日用撰徐嶠之正書開元六年十月(金石録)¶
¶
　　寧州司馬閻公夫人武倩墓誌¶
¶
　　無書撰人名氏開元六年(京兆金石録)¶
¶
　　諫議大夫李公妻焦夫人墓誌¶
¶
　　王勃撰并書開元中立(京兆金石録)¶
¶
　　凉國長公主碑¶
¶
　　蘇頲撰明皇八分書開元十二年八月(金石録詳見御製)¶
¶
　　汝陽王長女墓誌¶
¶
<pb:KR3h0070_WYG_073-5b>¶
　　寧王撰崔庭玉行書開元十九年六月(金石録)¶
¶
　　右唐汝陽王長女墓誌寧王撰唐史及諸書汝陽王¶
名皆為璡而此誌獨作淳誌寧王自作不應差謬按¶
寧王諸子與𤣥宗子名皆從玉疑汝陽王先名淳後¶
改為璡唐史不載耳𤣥宗諸子初名從水後改從玉¶
(金石録)¶
¶
　　代國長公主碑¶
¶
　　鄭萬鈞撰并行書開元二十二年十二月(金石録)¶
¶
<pb:KR3h0070_WYG_073-6a>¶
　　右唐代國長公主碑云公主睿宗第四女也新舊史¶
以為第五女盖史誤碑云公主壻鄭萬鈞撰(金石録)¶
¶
　　代國長公主睿宗第四女也名華字花婉以開元廿¶
二年六月廿九日薨下嫁鄭萬鈞碑稱蒲樗奕碁盡¶
得㣲妙箜篌阮咸隔簾隨手有若天授雖述其心靈¶
聰敏實乖詩人無非無儀唐主多驕恣罔終良有以¶
也碑字極得禇河南楷法因見唐代宏文之治源本¶
流發非如今世杜撰也(金石史)¶
¶
<pb:KR3h0070_WYG_073-6b>¶
　　扶陽郡太常韋夫人碑¶
¶
　　韓休撰八分書姓名殘缺開元二十五年四月(金石録)¶
¶
　　襄陽縣主武氏墓誌¶
¶
　　開元二十六年不著書撰人名姓(京兆金石録)¶
¶
　　長孫君夫人李氏墓誌¶
¶
　　正書無書撰人姓名開元二十七年八月(金石録)¶
¶
　　髙安長公主碑¶
¶
　　蘇頲撰蘇詵𨽻書開元中立(一云五年京兆金石録)¶
¶
<pb:KR3h0070_WYG_073-7a>¶
　　裴夫人誌¶
¶
　　天寳四年裴夫人誌辭翰瀟灑固多清思惜乎不見¶
其名氏石在長安之萬年矮槐文亦佳在亳州法相¶
寺二者皆後得故續附於此(六一題跋)¶
¶
　　河東郡君裴夫人誌不著書撰人名氏左衛中郎將¶
李從一之妻封河東郡君碑以天寳四年立(集古録目)¶
¶
　　康公夫人許氏墓誌¶
¶
　　王壽撰禇庭誨正書天寳五載五月立(復齋碑録)¶
¶
<pb:KR3h0070_WYG_073-7b>¶
　　薛氏追贈夫人碑¶
¶
　　房琯撰王曽八分書天寳六年二月(金石録)¶
¶
　　清河郡太夫人張氏墓誌¶
¶
　　天寳九載索元愛撰男林有鑒楷書今在咸陽縣(金石文字記)¶
¶
　　滎陽王妣朱氏墓誌¶
¶
　　梁孝偉撰韓擇木正書天寳十一年七月(金石録)¶
¶
　　右唐朱氏墓誌韓擇木書擇木以八分名家石刻存¶
<pb:KR3h0070_WYG_073-8a>¶
者尚多而此誌獨為正書筆法清勁可愛擇木正書¶
見於世者惟此耳(金石録)¶
¶
　　鉅鹿郡夫人魏氏墓誌¶
¶
　　李楨撰薛邕八分書天寳十一年九月(金石録)¶
¶
　　東光縣主碑¶
¶
　　李華撰徐浩八分書天寳十一年又三月(金石録)¶
¶
　　杜夫人碑¶
¶
　　翟頥撰徐浩正書天寳十一年十月(金石録)¶
¶
<pb:KR3h0070_WYG_073-8b>¶
　　長孫公崔夫人墓誌¶
¶
　　行書無書撰人姓名天寳十二年八月(金石録)¶
¶
　　玉真公主墓誌¶
¶
　　王縉撰姪粲行書至徳元年建巳月十二日𦵏萬年¶
縣寕安里鳳栖原(復齋碑録)¶
¶
　　王縉撰姪粲書元年建巳月(金石録)¶
¶
　　右唐玉真公主墓誌王縉撰誌云公主法號無上真¶
字𤣥𤣥天寳中更賜號曰持盈而唐史但言字持盈¶
<pb:KR3h0070_WYG_073-9a>¶
爾誌又云中宗時封昌興縣主睿宗時昌興公主後¶
改封玉真進為長公主唐史但云封崇昌縣主而以¶
崇昌為昌興者皆其缺誤誌又云元年建辰月卒而¶
史以為卒於寳應中亦非也此於史學皆至淺末不¶
足道然著之要見唐史多謬誤耳(金石録)¶
¶
　　贈婕妤河内董氏墓誌¶
¶
　　常衮撰至徳元年(京兆金石録)¶
¶
　　贈常侍徐君妻魯郡太夫人髙氏誌¶
¶
<pb:KR3h0070_WYG_073-9b>¶
　　從姪徐繼初撰從姪徐崟行書上元十四年立(京兆金石¶
録)¶
¶
　　顔氏妻孫夫人墓誌¶
¶
　　孟利貞撰上元中立(京兆金石録)¶
¶
　　楊思朂妻虢國夫人南宫氏碑¶
¶
　　陶翰撰子楚玉行書大厯五年(京兆金石録)¶
¶
　　滎陽鄭氏墓誌¶
¶
　　李益撰大厯六年(京兆金石録)¶
¶
<pb:KR3h0070_WYG_073-10a>¶
　　郭子儀夫人李氏碑¶
¶
　　韓雲卿撰史惟則八分書并篆額大厯六年五月(金石¶
録)¶
¶
　　右唐凉國夫人李氏碑李郭子儀夫人也碑韓雲卿¶
撰史惟則八分書并篆額文詞頗簡古而字畫工妙¶
可喜或云碑今亡矣故世罕傳雲卿乃退之叔父科¶
斗書後記所謂大厯中以文詞獨行中朝者(金石録)¶
¶
　　章仇公夫人魏氏墓誌¶
¶
<pb:KR3h0070_WYG_073-10b>¶
　　李楨撰薛邕八分書大厯十一年九月(金石録)¶
¶
　　肅宗女和政公主碑¶
¶
　　顔真卿撰吴通㣲行書大厯十一年(京兆金石録)¶
¶
　　霍國夫人王氏碑¶
¶
　　中書侍郎平章事楊綰撰右散騎常侍蕭昕書夫人¶
姓王氏郭子儀之妻碑以大厯十三年立(集古録目)¶
¶
　　𤣥宗賢妃盧氏墓誌¶
¶
　　顔真卿撰吴通㣲書大厯中立(京兆金石録)¶
¶
<pb:KR3h0070_WYG_073-11a>¶
　　扶陽郡君韋氏墓誌¶
¶
　　杜黄裳撰正書無姓名建中四年二月(金石録)¶
¶
　　贈秘書監蕭晉妻陸氏墓誌¶
¶
　　李胄撰興元元年(京兆金石録)¶
¶
　　咸宜公主碑¶
¶
　　鄜坊節度掌書記武元衡撰蘇州常熟縣令袁中孚¶
書將作少監集賢院學士李陽氷篆額公主𤣥宗之¶
第十八女降秘書監崔嵩碑以興元元年立(集古録目)¶
¶
<pb:KR3h0070_WYG_073-11b>¶
　　穎川郡夫人陳氏墓志¶
¶
　　張奢撰韓秀弼八分書貞元八年(京兆金石録)¶
¶
　　杜府君夫人韋氏墓誌¶
¶
　　貞元十年李宣撰姪成均行書(金石文字記)¶
¶
　　常州司倉陳𤣥志妻張淑墓誌¶
¶
　　韋涇撰并正書元和四年(京兆金石録)¶
¶
　　元稹妻韋氏墓誌¶
¶
　　韓愈撰沈傳師正書元和四年(諸道石刻録)¶
¶
<pb:KR3h0070_WYG_073-12a>¶
　　昭懿公主碑¶
¶
　　諫議大夫孟簡撰權知吏部郎中皇甫鎛書公主代¶
宗之女諱昇平字昇平出嫁左散騎常侍郭曖號昇¶
平大長公主追贈虢國諡曰昭懿碑以元和四年立¶
(集古録目)¶
¶
　　元和中孟簡撰皇甫鏄書公主代宗女也號昇平公¶
主嫁郭氏公主之號自漢始有謂天子之女禮不自¶
主婚(集本作胥)以公主之因以為名爾後世號某國公主¶
<pb:KR3h0070_WYG_073-12b>¶
者雖實不以國公為主而名猶不失其義唐世始别¶
擇姓名以加之如昇平之類是也已失其本義矣今¶
此碑乃云諱昇平公主斯莫可曉也已(集古録)¶
¶
　　髙崇文妻楚國夫人陳氏碑¶
¶
　　段文昌撰張肅書段全緯篆額元和十二年(京兆金石録)¶
¶
　　衛州刺史李公妻馬氏墓誌¶
¶
　　元和十三年無書撰人姓名(京兆金石録)¶
¶
　　東莞臧君夫人周氏墓誌¶
¶
<pb:KR3h0070_WYG_073-13a>¶
　　張師素撰無書人名氏元和十三年三月立在義興¶
(復齋碑録)¶
¶
　　段文昌妻武氏墓誌¶
¶
　　段文昌撰男斯立正書元和十四年(京兆金石録)¶
¶
　　穎州庾府君夫人徐氏墓誌¶
¶
　　在泰州務本坊乾道六年得石乃唐元和十一年刻¶
(輿地碑目)¶
¶
　　監察御史王叔雅妻薛瓌墓誌¶
¶
<pb:KR3h0070_WYG_073-13b>¶
　　薛公幹撰長慶三年(京兆金石録)¶
¶
　　絳州刺史李君夫人京兆杜氏墓誌¶
¶
　　從弟宣猷撰大和五年𦵏於襄陽後記李公諱齊用¶
大和九年卒祔於夫人塋孫亞夫記(復齋碑録)¶
¶
　　安公令嬪吴夫人墓誌¶
¶
　　處士胡季良述并書大和九年五月(復齋碑録)¶
¶
　　循州司馬杜元穎妻裴氏墓誌¶
¶
　　婿韋慤撰并正書開成三年(京兆金石録)¶
¶
<pb:KR3h0070_WYG_073-14a>¶
　　憲宗女莊淑大長公主碑¶
¶
　　杜牧撰栁公權正書開成四年(京兆金石録)¶
¶
　　徳宗女憲穆公主碑¶
¶
　　栁公權正書開成五年(京兆金石録)¶
¶
　　蘇夫人墓誌¶
¶
　　栁公權書蘇夫人墓誌近世注杜詩者數十家無一¶
字一義可取盖欲注杜詩須去少陵地位不大逺乃¶
可下語不然則勿注可也今諸家徒欲以口耳之學¶
<pb:KR3h0070_WYG_073-14b>¶
揣摩得之可乎書家以鍾王為宗亦須升鍾王之堂¶
乃可置論耳爾來書法中絶求栁誠懸輩尚不可得¶
書其可遽論哉然予為此言非獨觸人亦不善自為¶
地矣覽者當粲然一笑也嘉定元年四月己酉陸游¶
書(渭南集)¶
¶
　　沛郡朱夫人墓誌¶
¶
　　處士丁厚之撰正書無姓名大中九年九月(復齋碑録)¶
¶
　　范處士妻蔡氏墓誌¶
¶
<pb:KR3h0070_WYG_073-15a>¶
　　鄉貢進士李矩撰大中二年(諸道石刻録)¶
¶
　　平盧節度孫公妻滎陽郡君鄭氏墓誌¶
¶
　　任繕撰大中四年(京兆金石録)¶
¶
　　贈太子少保胡洙妻曹氏墓誌¶
¶
　　王自牧撰殷𤣥珪正書大中十年(京兆金石録)¶
¶
　　順宗女濮陽長公主碑¶
¶
　　栁公權撰并正書大中九年(京兆金石録)¶
¶
　　宣宗女齊國恭懐公主碑¶
¶
<pb:KR3h0070_WYG_073-15b>¶
　　董景仁書毛伯貞篆額大中九年(京兆金石録)¶
¶
　　鄭恒夫人崔氏墓誌銘¶
¶
　　大中十二年十二月秦貫撰正書此即今世所傳崔¶
鶯鶯者也年七十六有子六人與鄭合𦵏此銘得之¶
魏縣土中足辨㑹真記之誣而志墓之功於是為不¶
細矣(金石文字記)¶
¶
　　處士馮湍妻金夫人墓誌¶
¶
　　無書撰姓名大中十二年十二月(復齋碑録)¶
¶
<pb:KR3h0070_WYG_073-16a>¶
　　楊滌妻張氏墓誌¶
¶
　　滌自撰并正書行書銘大中十三年五月(金石録)¶
¶
　　唐姚華妻蔣夫人墓誌¶
¶
　　無書撰姓名大中十四年九月(復齋碑録)¶
¶
　　沈公夫人馮氏墓誌¶
¶
　　前天平軍節度副使羅洙撰前左威衛兵曹㕘軍李¶
昌辭書夫人姓馮氏名靖冀州長樂人適吏部侍郎¶
沈傳師又以其子詢故封至齊國太夫人碑以咸通¶
<pb:KR3h0070_WYG_073-16b>¶
九年立(集古録目)¶
¶
　　懿宗女衛國文懿公主碑(金石録作同昌公主)¶
¶
　　韋保衡撰栁仲年正書并篆額咸通十二年二月(集古¶
録目)¶
¶
　　浙東觀察判官裴墠妻蕭煥墓誌¶
¶
　　裴墠撰咸通十二年(京兆金石録)¶
¶
　　武寧軍書記王戩妻李氏墓誌¶
¶
　　王戩撰并正書乾符三年(京兆金石録)¶
¶
<pb:KR3h0070_WYG_073-17a>¶
　　胡夫人墓志¶
¶
　　天復三年京兆于景休撰并書(輿地碑目)¶
¶
　　安定胡應夫人清河張氏墓誌¶
¶
　　于景休撰行書天復四年正月(復齋碑録)¶
¶
　　補¶
¶
　　溧陽貞義女碑¶
¶
　　李白撰無書人姓名在溧陽縣(天下金石志)¶
¶
　　饒娥碑¶
¶
<pb:KR3h0070_WYG_073-17b>¶
　　饒娥字瓊真饒州樂平人生小家勤於織紝頗自修¶
整父勣漁於江遇風濤舟覆屍不出娥年十四哭水¶
上不食三日而死俄大震電水蟲多死父尸浮出鄉¶
人異之歸賵具禮𦵏其父及娥鄱水之隂縣令魏仲¶
光碣其墓建中初黜陟使鄭叔則表旌其閭河東栁¶
宗元為立碑云(唐書本傳)¶
¶
　　賀蘭夫人墓誌¶
¶
　　兵部尚書陸䞇撰據碑前書姪曽孫䞇其下不完疑¶
<pb:KR3h0070_WYG_073-18a>¶
亦䞇所書也夫人河南人秘書監陸齊望之妻封滎¶
陽縣君碑以貞元七年立(集古録目)¶
¶
　　右賀蘭夫人墓誌唐陸䞇撰或云䞇書也題云秘書¶
監陸公夫人墓誌銘而䞇自稱姪曽孫此石在常州¶
(集古録)¶
¶
　　有録無説者¶
¶
　　太夫人京兆杜氏碑　徐浩書西京(金石録)¶
¶
　　岑夫人碑　顔真卿書吉州(金石略)¶
¶
<pb:KR3h0070_WYG_073-18b>¶
　　彭城郡太夫人劉氏碑　徐嶠之書西京(金石略)¶
¶
　　宜城公主碑　在西安(天下金石志)¶
¶
　　董淑妻岑夫人墓誌　大厯中吉州(金石略)¶
¶
　　胡府君夫人朱氏墓誌　大和七年在鄂州(輿地碑目)¶
¶
　　姜夫人墓誌　開成三年在鄂州(輿地碑目)¶
¶
　　京兆阿史那夫人墓誌　㑹昌二年在紹興府(輿地碑目)¶
¶
　　杜夫人墓誌　光化二年在臨海縣(輿地碑目)¶
¶
　　六藝之一録卷七十四¶
¶

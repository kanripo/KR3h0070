# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:46.778869
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 326
<pb:KR3h0070_WYG_326-1a>¶
　　欽定四庫全書¶
¶
　　六藝之一録卷三百六十八　　錢唐倪濤撰¶
¶
　　厯朝書譜¶
¶
　　明¶
¶
　　王鏊¶
¶
　　王鏊字濟之(别號守溪學者稱震澤先生)呉縣人成化乙未進士¶
武宗時入内閣進戸部尚書文淵閣大學士加少傅¶
改武英贈太傅謚文恪文規模昌黎以及秦漢詩蕭¶
<pb:KR3h0070_WYG_326-1b>¶
散清逸有王岑風格書法清勁得晋唐筆意(列卿紀)¶
王濟之與礪菴四札行草書(式古堂書畫彚攷)¶
¶
　　震澤先生書踏莎行詞¶
¶
　　右蹋莎行詞一闋閣老震澤先生所作而書以遺鄉¶
之人者穆觀詞中之語可以知先生之髙情雅致飄¶
然物外而富貴不足以累之若夫詞翰之妙此真先¶
生之餘事然亦豈他人之所能及哉(南濠文跋)¶
¶
　　王延陵¶
¶
<pb:KR3h0070_WYG_326-2a>¶
　　王延陵字子永鏊季子鏊還山小搆其扁書未當意¶
延陵方髫年操管立就諸名家皆歎為不及䕃為中¶
書舍人(呉縣志)¶
¶
　　楊廷和¶
¶
　　楊廷和字介夫成都人成化戊戌進士改庶吉士授¶
檢討正徳中為吏部尚書華蓋殿大學士(列卿紀)¶
楊介夫長小兒札(式古堂書晝彚攷)　昌運宫碑楊廷和書¶
¶
　　李傑¶
¶
<pb:KR3h0070_WYG_326-2b>¶
　　李傑字世賢常熟人成化丙戌進士選庻吉士授編¶
修正徳二年為禮部尚書贈太子太保(列卿紀)¶
¶
　　李傑字畫遒逸得黄米法(蘇州志)¶
¶
　　梁儲¶
¶
　　梁儲字叔厚順徳人成化戊戌進士改庶吉士授編¶
修正徳中為吏部尚書華蓋殿大學士贈太保謚文¶
肅(列卿紀)¶
¶
　　王世貞國朝名賢遺墨有梁儲書(弇州續槀)¶
¶
<pb:KR3h0070_WYG_326-3a>¶
　　楊一清¶
¶
　　楊一清字應寜丹徒人年八嵗以竒童薦入翰林為¶
秀才成化壬辰登進士授中書舎人正徳中為吏部¶
尚書華蓋殿大學士贈太保謚文襄(列卿紀)　一清善¶
行草(書史㑹要)¶
¶
　　李璲¶
¶
　　李璲字時器湯隂人成化壬辰進士授都水主事武¶
宗時為工部尚書贈太保謚恭敏(列卿紀)　大慧寺碑¶
<pb:KR3h0070_WYG_326-3b>¶
李璲書¶
¶
　　洪鍾¶
¶
　　洪鍾字宣之錢唐人成化乙未進士授刑部主事正¶
徳己巳為刑部尚書兼左都御史謚襄恵(列卿紀)¶
王世貞國朝名賢遺墨有洪鍾書(弇州續槀)¶
¶
　　儲瓘¶
¶
　　儲瓘字靜夫㤗州人成化二十年進士正徳中為南¶
京吏部左侍郎謚文懿(名山藏)瓘書拙而微有筆(王世貞國¶
<pb:KR3h0070_WYG_326-4a>¶
朝名賢遺墨跋)¶
¶
　　張志淳¶
¶
　　張志淳字進之江寜人成化甲辰進士正徳中為南¶
京戸部侍郎致仕著書自娯尤究意詩文書畫咸造¶
名家(列卿紀)¶
¶
　　喬宇¶
¶
　　喬宇字希大號白巖太原樂平人成化甲辰進士武¶
宗時為吏部尚書為文出入六經詩多自得語通篆¶
<pb:KR3h0070_WYG_326-4b>¶
隸有二李風晚精鑒賞名書古帖一見知之(列卿紀)¶
徐霖嘗語人有明以来喬宇篆法第一他人莫敢望¶
也(玉劒尊聞)¶
¶
　　篆書㡬失其傳西涯翁極力振其衰而復之古白巖¶
先生實同斯志(柴竒黼菴遺槀)¶
¶
　　王鴻儒¶
¶
　　王鴻儒字懋學南陽人成化二十三年進士聰悟天¶
成書過目成誦作字端勁有古法正徳中為南京戸¶
<pb:KR3h0070_WYG_326-5a>¶
部尚書謚文莊(吾學編)鴻儒書得歐顏法(列卿紀)¶
¶
　　劉春¶
¶
　　劉春字仁仲號東川一號樗菴四川巴縣人成化丁¶
未進士及第授翰林編修正徳中為禮部尚書贈太¶
子太保謚文簡為詩文力追古作晚益簡勁字畫規¶
模於歐而自成一家宛如冠冕佩玉有心畫焉(列卿紀)¶
¶
　　陸完¶
¶
　　陸完字全卿長洲人成化丁未進士擢監察御史正¶
<pb:KR3h0070_WYG_326-5b>¶
徳中為吏部尚書(列卿紀)　王世貞國朝名賢遺墨有¶
陸完書(弇州續槀)¶
¶
　　毛澄¶
¶
　　毛澄字憲清崑山人𢎞治六年進士第一人授修撰¶
正徳十二年為禮部尚書贈少保謚文簡(吾學編)¶
王世貞國朝名賢遺墨有毛澄書(弇州續槀)¶
¶
　　毛白齋題也適軒詩帖草書(式古堂書畫彚攷)¶
¶
　　王瓉¶
¶
<pb:KR3h0070_WYG_326-6a>¶
　　王瓉字思獻永嘉人博學雄文下筆數千言不滯𢎞¶
治丙辰進士第二授編修正徳十六年為南京禮部¶
左侍郎贈尚書謚文定(列卿紀)　瓉書學髙閑𧦬光(弇州¶
續槀)¶
¶
　　王守仁¶
¶
　　王守仁字伯安餘姚人𢎞治十二年進士正徳中為¶
僉都御史廵撫南贑擒宸濠封新建伯南京兵部尚¶
書謚文成(吾學編)¶
¶
<pb:KR3h0070_WYG_326-6b>¶
　　新建善行書出自聖教序得右軍骨苐波竪㣲不脫¶
張南安李文正法耳然清勁絶倫(紹興志)¶
¶
　　王陽明上父親二札　王文成公與弟伯顯二札(式古¶
堂書畫彚攷)¶
¶
　　王文成手簡¶
¶
　　王文成公素所私淑者道徳耳未嘗覩其翰墨今過¶
沈叔敷許㑹施懋伯見其三紙與其王父臬大夫西¶
亭公相聞者法度不盡師古而遒邁冲逸韻氣超然¶
<pb:KR3h0070_WYG_326-7a>¶
塵表如宿丗仙人生具靈氣故其韻髙冥合非假學¶
也右軍子孫在㑹稽書法獨不傳文成當其苗裔耶¶
觀其骨氣雅有祖風然而功業昌厥祖多矣其所未¶
至有以也不朽之三藝能不與焉曰㳺可耳(朱長春大復乙¶
集)¶
¶
　　古人論右軍以書掩其人新建先生乃不然以人掩¶
其書今覩兹墨蹟非不翩翩然鳳翥而龍蟠也使其¶
人稍亞於書則書且傳矣而今重其人不翅於鎰稱¶
<pb:KR3h0070_WYG_326-7b>¶
其書僅得於銖書之遇不遇固如此哉然而猶得號¶
於人曰此新建王先生書也亦幸矣馬君愽古君子¶
也裒先生之書如此其多將重先生之書邪抑重先¶
生之人耶(徐文長集)¶
¶
　　王陽明書君子亭記¶
¶
　　王陽明先生謫龍塲用王猷張廌例為亭竹間而手¶
書記于壁後人為摹刻之其書與辭皆工(弇州山人槀)¶
¶
　　都穆¶
¶
<pb:KR3h0070_WYG_326-8a>¶
　　都穆字𤣥敬呉縣人𢎞治己未進士歴禮部主客郎¶
中加太僕少卿七嵗能詩及長泛濫羣籍奉使至秦¶
中搜訪金石遺文摹搨繕冩作金薤琳琅録(吳縣志)¶
都𤣥敬與存禮札行草書　南濠居士宿天王禪院¶
詩帖行草書(式古堂書畫彚攷)¶
¶
　　蔡羽¶
¶
　　蔡羽字九逵居吳之洞庭山因自號林屋山人工屬文¶
能為歌詩正行書亦遒勁閒臨蘭亭十七帖人或從旁¶
<pb:KR3h0070_WYG_326-8b>¶
指擿其離者曰不然吾非臨右軍吾乃教之為諸生與¶
文待詔齊名貢入太學授南京翰林孔目(王世貞呉中徃哲像賛)¶
蔡書以秃筆取勁姿盡骨全(王世貞三吳楷法跋)¶
¶
　　蔡林屋詩翰(見式古堂書畫彚考)¶
¶
　　王守¶
¶
　　王守字履約號涵峰呉縣人為諸生時與其弟寵俱¶
工藝文筆札之事而名不如弟成進士授南昌府推¶
官入為吏科給事中終右副都御史(王世貞呉中往哲像賛)¶
<pb:KR3h0070_WYG_326-9a>¶
王守書倣李懐琳(書史會要)¶
¶
　　王寵¶
¶
　　王寵字履仁後字履吉(别號雅宜山人)為邑諸生累試輙不¶
利貢入太學詩好建安三謝及盛唐文學遷固甚似¶
之書始摹永興大令晚節稍稍出己意似拙取巧婉¶
麗遒逸為時所趣㡬奪京兆價(王世貞呉中往哲像賛)¶
¶
　　衡山之後書法當以王雅宜為第一盖其書本於大¶
令兼之人品髙曠故神韻超逸迥出諸人上(何良俊四友齋叢說)¶
<pb:KR3h0070_WYG_326-9b>¶
王履吉祝呉遯菴詩　王履吉還山詩行草書　王¶
雅宜題詠詩蹟　王履吉題畫諸蹟　王雅宜石湖¶
八絶句楷書　王履吉書枚乗七發卷　王履吉書¶
離騷并太史公賛巻草書　王雅宜千文楷書　王¶
履吉與五嶽札行草書　王履吉與子重札行草書¶
¶
　　王雅宜嚮者札草書　雅宜山人即刻渡江帖草書¶
王履吉詩帖草書　王雅宜書楞伽吊古詩帖草書¶
王履吉書薊邱覽古并酬暉上人詩帖(式古堂書畫彚攷)¶
¶
<pb:KR3h0070_WYG_326-10a>¶
　　王履吉白雀帖¶
¶
　　王履吉先生養疴白雀寺訪故人王元肅虞山不值¶
作此歌元肅拏舟追及之因以二丈許桑皮縱筆滿¶
巻為贈雖結法小踈而天骨爛然姿態横出有威鳳¶
千仞之勢盖月餘而履吉物故當是絶筆也又二十¶
餘嵗而元肅為雙鈎入石嘗乞余言跋尾居數嵗元¶
肅亦殁又二嵗而有以此卷質者詰之知非王氏有¶
也無何贖去又數嵗而復得之他所流落宛轉真如¶
<pb:KR3h0070_WYG_326-10b>¶
傳舎失弓得弓何必在我因為題其後以俟後之君¶
子主斯卷者時庚午之夏伏日也(弇州山人藁)¶
¶
　　王履吉墨蹟¶
¶
　　王履吉書元自獻之出䟽拓秀媚亭亭天抜即祝之¶
竒崛文之和雅尚難議雁行矧餘子乎余三十許時¶
實諳此法久之易轍改途茫然故步殊不任年華之¶
感也此軸陽邱銓部胡公家藏神明煥發校别作更¶
覺精嫻若無論世代真可登子昻上估矣百穀向余¶
<pb:KR3h0070_WYG_326-11a>¶
言履吉品清夷簡貴烏衣龍鳳儔拊今念昔願執厮¶
役於斯人(来禽館集)¶
¶
　　王雅宜真蹟¶
¶
　　雅宜先生余自少則聞之兹幸從近復兄把玩真蹟¶
可謂希世之珍矣本學大令乃自成家兹其所以善¶
也夫文亦然韓蘇諸公追的左國下乃史漢初不襲¶
其字句夫政亦然民田井地之遺也府兵乘田之義¶
也重二千石乆任封建之制也莾奉周官斯陋也已¶
<pb:KR3h0070_WYG_326-11b>¶
故學書而似謂之筆奴推此而百物盡可知也近復¶
為九岳大夫之才子文擅一時咸出心匠他日從政¶
我知其不羣也已因書以歸之(侯一元二谷山人近槀)¶
¶
　　王履吉書枚乘七發卷¶
¶
　　城南陸氏藏王履吉草書枚乘七發倣十七帖又一¶
好事家收文徵仲小楷古文水滸傳全部法歐陽詢¶
未及見之(書畫舫)¶
¶
　　陳淳¶
¶
<pb:KR3h0070_WYG_326-12a>¶
　　陳淳字道復後以字行别字復甫號白陽山人長洲¶
之大姚村人從太史衡山文公逰涵揉磨琢器業日¶
進凡經學古文詞章書法篆籀畫詩咸臻其妙稱入¶
室弟子廵撫都御史陳公知君精於篆法開館禮聘¶
俾書五經周禮鏤板置學名益大震(張寰白陽先生墓志銘)¶
道復正書初從文氏欲取風韻遂成媚側行書出楊¶
凝式林藻老筆縱横可賞(書史㑹要)¶
¶
　　陳淳小篆瀟灑而勁(詹氏小辨)¶
¶
<pb:KR3h0070_WYG_326-12b>¶
　　陳白陽詩草　白陽山人與東浦札行草書　陳復¶
甫月餘札行草書　陳道復梅雪詞帖行草書　陳¶
白陽有鵲詩帖行草書　陳道復秋来札行草書¶
復甫閒事札行草書(式古堂書畫彚考)¶
¶
　　陳白陽武林帖¶
¶
　　吾蘇陳白陽先生素以文翰自命其豪暢之懐跌蕩¶
之氣每於吟詩作字中發之詩步晋唐書則出入米¶
蔡而時時有幻態盖勾呉之宗匠也此卷皆武林遊¶
<pb:KR3h0070_WYG_326-13a>¶
覽諸作櫽括湖山勝槩而揮毫體勢儼若崖谷巔&KR2404;¶
煙霞吞吐亦生平適意筆也昔司馬子長逰名山大¶
川而文遂肆先生盖盡攬武林之勝云(申時行賜閒堂集)¶
陳道復少有逸氣作真行小楷極清雅晚好李懐琳¶
楊凝式書率意縱筆不妨豪舉而臨池家尤重其體¶
骨陸君持示此結搆特密豈其銳意詠勝當神與景¶
適之際邪錢唐山水之勝為此老助一籌矣(王奉常集)¶
¶
　　陳道復草書卷¶
¶
<pb:KR3h0070_WYG_326-13b>¶
　　陳道復花卉豪一世草書飛動似之獨此帖既純完¶
又多而不敗盖余嘗見閩楚壮士裘馬劒㦸則凛然¶
若熊羆及解而當繡刺之綳亦頺然若女婦可近也¶
非道復之書與染邪(徐文長逸槀)¶
¶
　　陳徵君書李青蓮宫詞¶
¶
　　陳徵君書李青蓮宫詞一巻筆氣縱横天真爛熳如¶
駿馬下坂翔鸞舞空較之米家父子不知誰為後先¶
矣曹駕部北行擕以自隨舟過髙郵得一快覩於雲¶
<pb:KR3h0070_WYG_326-14a>¶
濤縹緲中政自令人有天際真人想也(莫廷韓集)¶
¶
　　王同祖¶
¶
　　王同祖字繩武(號前峰)崑山人文太史甥為詩清麗有¶
唐人風善草隸二十四薦南宫明年始廷試改翰林¶
授編修終國子司業(弇州續藳)¶
¶
　　錢穀¶
¶
　　錢穀字叔寳師文太史家故貧以好客故益貧室無¶
長物太史題其楣曰懸磬因自號磬室子手録古文¶
<pb:KR3h0070_WYG_326-14b>¶
金石㡬萬巻善書行法眉山篆法二李小楷法虞歐¶
每得其妙於法外識者以為有渴驥奔猊漏痕折釵¶
之勢然為畫掩世罕知者(馮元成集)¶
¶
　　王韋¶
¶
　　王韋字欽佩(號南原)金陵人𢎞治乙丑進士改庶吉士¶
授吏部主事擢河南提學副使以母老乞休加太僕¶
少卿(馮元成集)¶
¶
　　王欽佩真草清雅有法(金陵瑣事)¶
¶
<pb:KR3h0070_WYG_326-15a>¶
　　王逢元¶
¶
　　王逢元字子新(欽佩之子也)楷法元常草法逸少父子(詹氏¶
小辨)¶
¶
　　王子新英年遹起遂擅海内書名或者議其真書稍¶
肥余謂莊重沉著脫去佻巧獨得鍾王遺法(顧璘息園存槀)¶
逢元書初學王右軍永禪師晚出入山谷老人(金陵瑣事)¶
王韋父子俱善書人遂以大令呼子新(江寜志)¶
¶
　　徐霖¶
¶
<pb:KR3h0070_WYG_326-15b>¶
　　徐霖字子仁南京人篆登神品餘若真行皆入精妙¶
碑版書師顏栁其題榜大書則師詹孟舉並絶海内¶
日夲使臣得者什襲為珍武宗南廵召見行宫兩幸¶
其宅子仁故長髯武宗手翦之以為拂子因自號髯¶
翁(吾學編)¶
¶
　　徐子仁九嵗作大書操筆成體正書出入歐顏大書¶
初法朱晦翁㡬亂其真後喜趙松雪筆力遒勁布搆¶
端飭成一家書至於篆字得法於異人更造閫奥西¶
<pb:KR3h0070_WYG_326-16a>¶
涯李相國白巖喬太宰時號篆聖見則以為不及(金陵¶
瑣事)¶
¶
　　霖好堆墨書神采爛然(書史㑹要)¶
¶
　　篆法乆㣲自周伯琦後惟李文正東陽逺續其緒霖¶
躬詣堂室蚤尚雄麗晚益樸古殆登神品(松江志寓賢傳)¶
¶
　　徐子仁手蹟¶
¶
　　徐生平所得近代名蹟如仲温希哲徵仲履吉輩至¶
多獨於徐髯仙子仁頗愛之而不能多得以為恨乆¶
<pb:KR3h0070_WYG_326-16b>¶
栖靖室於一切豪翰付之烏有矣而新都汪仲嘉忽¶
以此巻見示皆書青蓮居士作為蜀道難梁父吟天¶
馬陽春二歌前有尊酒行凡五章書正草得二體其¶
體乃有古隸筆似歐陽蘭臺草書半得章法而實步¶
趨㑹稽其精雅妍媚使人嘖嘖生賞惜腕力少弱以¶
登蘭臺堂則有餘叩㑹稽室或不足漫題其後付兒¶
輩藏之以備一種(弇州續槀)¶
¶
　　徐子仁三體千字巻(題跋已見)¶
¶
<pb:KR3h0070_WYG_326-17a>¶
　　葛滸¶
¶
　　葛滸字希淵號秋泉四明人僑居南昌能篆書時徐¶
霖在金陵徑徃訪之語以誤從偏傍者數事霖敬服¶
遂相友善(書史㑹要)¶
¶
　　李夢陽¶
¶
　　李夢陽字獻吉(號空同)系出開封籍慶陽𢎞治六年進¶
士授戸部主事擢郎中武宗時謫布政司經歴起江¶
西提學副使為古文詞與何景明徐禎卿邊貢顧璘¶
<pb:KR3h0070_WYG_326-17b>¶
鄭善夫陳沂朱應登康海王九思號十才子(吾學編)¶
王世貞云嘗見李先生冩七碑大有顏平原筆(王世貞國¶
朝名賢遺墨跋)¶
¶
　　李獻吉春日東莊帖草書(式古堂書畫彚考)¶
¶
　　何景明¶
¶
　　何景明字仲黙(號大復山人)信陽人年十九舉進士授中¶
書舎人武宗時為陜西提學副使(吾學編)¶
¶
　　景明書倣李長沙而指小滯(王世貞國朝名賢遺墨跋)¶
¶
<pb:KR3h0070_WYG_326-18a>¶
　　徐禎卿¶
¶
　　徐禎卿字昌穀蘇州人仕至國子博士㓜精文理不¶
由教廸長宿驚歎稱為文雄専門詩學成一家之言¶
(國寳新編)¶
¶
　　禎卿詩甲海内而書極少行筆遒雅在文蔡間(弇州山人¶
槀)¶
¶
　　徐昌穀與惟脩札楷書　徐昌穀與仁渠札行書(式古¶
堂書畫彚攷)¶
¶
<pb:KR3h0070_WYG_326-18b>¶
　　顧璘¶
¶
　　顧璘字華玉號東橋上元人舉進士方弱冠敏贍嗜¶
學多交名侣嘉靖中為刑部尚書詩篇清麗文辭雅¶
質多傳於世(吾學編)¶
¶
　　東橋真草皆清徹可愛(金陵𤨏事)¶
¶
　　華玉書翩翩有晋人意(弇州山人槀)¶
¶
　　璘善行草筆力髙古(書史㑹)¶
¶
　　顧&KR1671;¶
¶
<pb:KR3h0070_WYG_326-19a>¶
　　顧&KR1729;字英玉華玉之從父弟也正徳甲戌進士授南¶
京工部主事歴官河南副使罷歸槖蕭然無以給昕¶
夕臨街一小樓扁曰寒松訓䝉數人以自給(上元縣志)¶
英玉真草皆有晋人風味(金陵瑣事)¶
¶
　　鄭善夫¶
¶
　　鄭善夫字繼之閩縣人初為戸部主事劉瑾用事告¶
歸築少谷草堂巖居六載起為禮部員外郎復告歸¶
嘉靖改元薦起吏部郎中(閩書)¶
¶
<pb:KR3h0070_WYG_326-19b>¶
　　善夫署書倣晦翁而自得(書畫舫)¶
¶
　　善夫書法入神真行斟酌聖教狂草奔放縱横爛熳¶
顛素而下弗論也(書史㑹要)¶
¶
　　陳沂¶
¶
　　陳沂初字宗魯後字魯南鄞人正徳十二年進士改¶
庶吉士除編修嘉靖中以行太僕卿致仕少好蘇氏¶
學自號小坡與顧璘王韋稱金陵三俊(吾學編)¶
¶
　　沂書學蘇長公旁及篆隸繪事皆稱能品(金陵瑣事)¶
¶
<pb:KR3h0070_WYG_326-20a>¶
　　孫一元¶
¶
　　孫一元字太初不知何許人自稱曰關中人好老氏¶
書辭家入太白山因號太白山人工為詩與名流倡¶
和(劉麟清恵公集)¶
¶
　　太初性喜學書(書史㑹要)¶
¶
　　景暘¶
¶
　　景暘字伯時金陵人正徳戊辰舉進士第二人授編¶
修仕至左中允南京國子司業工行書尤善小篆與¶
<pb:KR3h0070_WYG_326-20b>¶
周伯琦埒為文以意勝詩蕭散有致(金陵志)¶
¶
　　胡纉宗¶
¶
　　胡纉宗字孝思一字世甫㤗安人正徳戊辰進士授¶
簡討歴官右副都御史(列卿紀)¶
¶
　　纉宗書法筆力清勁古雅唯乏風韻耳(書史㑹要)¶
¶
　　楊慎¶
¶
　　楊慎字用修新都人正徳辛未舉㑹試第二廷試第¶
一授翰林修撰兩上議大禮䟽謫戍雲南嘗醉胡粉¶
<pb:KR3h0070_WYG_326-21a>¶
傅面作雙丫髻挿花諸伎擁之游行城市諸酋以精¶
白綾作裓遺諸伎服之酒間乞書醉墨淋漓諸酋輙¶
購歸裝潢成巻(蜀志)¶
¶
　　慎以博學名世書亦自負呉興堂廡(王世貞國朝名賢遺墨跋)¶
楊用修太史詞草　楊升庵禹碑歌卷　楊用修石¶
馬泉亭詩帖行書　楊升庵客途崇聖寺二詩帖行¶
草書(式古堂書畫彚攷)¶
¶
　　孫承恩¶
¶
<pb:KR3h0070_WYG_326-21b>¶
　　孫承恩字貞甫號毅齋松江人正徳辛未登進士考¶
庶吉士授編修以禮部尚書致仕贈太子太保謚文¶
簡書法遒勁無纎媚態叅之古意尤多(環溪集)¶
¶
　　孫紹祖¶
¶
　　孫紹祖字逺宗號我山廣徳人正徳辛未進士官至¶
中允工書法為時所尚(書史㑹要)¶
¶
　　常倫¶
¶
　　常倫字明卿澤州沁水人正徳辛未進士仕大理評¶
<pb:KR3h0070_WYG_326-22a>¶
事以詩名書瀟灑遒勁直與晋爭上下(書史㑹要)¶
¶
　　張潮¶
¶
　　張潮字惟信號亭溪更號玉溪内江人正徳辛未進¶
士改庶吉士授編修終禮部尚書能詩文尤工楷書¶
(分省人物攷)¶
¶
　　張玉谿方塘翁帖行書(式古堂書畫彚攷)¶
¶
　　汪必東¶
¶
　　汪必東字希澮崇陽人正徳辛未進士邃於經史能¶
<pb:KR3h0070_WYG_326-22b>¶
為古文詞善草書累官河南叅政(湖廣總志)¶
¶
　　胡松¶
¶
　　胡松字茂卿號承菴績溪人正徳甲戌進士官至工¶
部尚書行草流俊有法(弇州山人槀)¶
¶
　　顧可久¶
¶
　　顧可久字與新别號洞陽無鍚人正徳甲戌進士拜¶
行人左遷國子學正嘉靖初拜戸部員外郎終廣東¶
按察副使好染翰作鍾王書盡得其髓(皇甫汸司勲集)¶
<pb:KR3h0070_WYG_326-23a>¶
顧與新度辰海謡二詩帖　顧與新謁張公祠詩帖¶
(式古堂書畫彚攷)¶
¶
　　林達¶
¶
　　林達字志道號愧吾正徳甲戌進士厯官南京吏部¶
考功郎中工篆隸能詩文(何維騏續莆陽文獻)¶
¶
　　王廷陳¶
¶
　　王廷陳字稚欽黄岡人正徳丁丑進士選庶吉士觧¶
館拜吏科給事中出為裕州知州(吕元音黄岡縣志)¶
¶
<pb:KR3h0070_WYG_326-23b>¶
　　稚欽書法故不必成就而翩翩自賞宛有徵仲中年¶
以前筆(弇州續槀)¶
¶
　　虞守隨¶
¶
　　虞守隨字惟貞正徳甲戌進士特授四川御史謫州¶
判善真行草書(義烏縣志)¶
¶
　　林黼¶
¶
　　林黼字質夫號石峰閩縣人通篆籀登正徳丁丑進¶
士授大理評事(分省人物考)¶
¶
<pb:KR3h0070_WYG_326-24a>¶
　　成周¶
¶
　　成周無錫人正徳二年進士官僉事善歌詩工書豐¶
腴流宕得眉山法(無錫志)¶
¶
　　王謳¶
¶
　　王謳字舜夫西安人王徳丁丑進士授工部主事陞¶
僉事有才力學賦詩追逐古人善楷行書似顏栁(陜西¶
通志)¶
¶
　　王鳳靈¶
¶
<pb:KR3h0070_WYG_326-24b>¶
　　王鳳靈字應時順徳之耕原人正徳丁丑進士仕淮¶
南太守終陜西提學字法右軍人珍慕之淮生稱曰¶
筆峰先生(書史㑹要)¶
¶
　　孫存¶
¶
　　孫存字性甫滁人正徳進士仕至河南左轄書法以¶
清媚見稱(書史㑹要)¶
¶
　　于鏊¶
¶
　　于鏊字器之號雲心滁州人正徳戊辰進士授戸部¶
<pb:KR3h0070_WYG_326-25a>¶
主事終貴州按察使究心六書之學年八十燭下猶¶
能作蠅頭楷書(分省人物考)¶
¶
　　張孚一¶
¶
　　張孚一號雲川弼之孫正徳丁卯領鄉薦知建陽縣¶
喜作小楷或署書咸工(莫如忠崇蘭館集)¶
¶
　　金琮　金魚¶
¶
　　金琮字元玉金陵人嘗㳺浙之赤松山愛其佳徘徊¶
不能去因自號赤松山農善書初法趙子昻晚年學¶
<pb:KR3h0070_WYG_326-25b>¶
張伯雨精工可愛文待詔極喜之得片紙皆装潢成¶
卷題曰積玉(静志居詩話)¶
¶
　　元玉家有極髙明樓每夜學書然燭一枝月然三十¶
枝寒暑無間(金陵瑣事)　子魚字慕楨書得家學筆力稍¶
軟(金陵瑣事)¶
¶
　　金元玉手蹟¶
¶
　　王可大比部亟為予言金元玉書法勝徐子仁問之¶
呉中人不識也亡何購得此卷元玉筆橅放呉興老¶
<pb:KR3h0070_WYG_326-26a>¶
意縱横神爽奕奕可愛惜結字小未去俗耳視子仁¶
堆墨不啻誠過之(弇州山人槀)¶
¶
　　謝承舉¶
¶
　　謝承舉字子象初名濬字文卿儲柴墟在南考功引¶
與同社累十舉不第退耕國門之南自號野全子(息園¶
存槀)¶
¶
　　謝髯九子象出於蘇黄兩家筆力清硬(金陵瑣事)¶
¶
　　顧元慶¶
¶
<pb:KR3h0070_WYG_326-26b>¶
　　顧元慶字大有長洲人以圖書自娱閒㳺戯翰墨瀟¶
灑夷曠得作者遺意故居埭川後徙通安里規大石¶
塢為夀藏因自號大石山人(瞿文懿公集)¶
¶
　　顧元慶好古法書嘗作瘞鶴銘考云其師南濠先生¶
家藏碑刻甲於東南録其文悉皆品題為金薤琳琅¶
凡數十卷獨恨此銘為山僧所匿乃放舟京口冒雪¶
渡江始得於山石之下親搨以歸由是復傳人間(書史¶
㑹要)¶
¶
<pb:KR3h0070_WYG_326-27a>¶
　　李祐¶
¶
　　李祐字宗吉别號三川安定人善大書草書(何大復集)¶
¶
　　周梁石¶
¶
　　周梁石撫州太守書效朱文公體甚竒偉(楊廉文恪公集)¶
¶
　　陶楷¶
¶
　　陶楷字文式號菊亭秀水人平生購竒書蓄名畵甚¶
富吟詩作文思致雋永真草書得古人筆意(楊廉文恪公集)¶
¶
　　瞿汝臣¶
¶
<pb:KR3h0070_WYG_326-27b>¶
　　瞿汝臣號古村(瞿景淳父)贈翰林編修字類沈度(瞿文懿公集)¶
¶
　　張錂¶
¶
　　張錂字寳之苦愛歐陽真帖暇則臨之敝筆積者種¶
種故學多可觀(朱躍玉洲集)¶
¶
　　朱正¶
¶
　　朱正字守中長洲人正徳初以名醫徵字書秀潤知¶
者珍愛之(懐星堂集)¶
¶
　　陸平¶
¶
<pb:KR3h0070_WYG_326-28a>¶
　　陸平字以和别號竹坡(陸深父)松江上海人善筆札真¶
行草書皆有晋唐人風致(儼山文集)¶
¶
　　司馬伯通¶
¶
　　司馬伯通𢎞正間傑材也草書倣聖母帖仕業亦豪¶
俊其詩多清豁(徐文長集)¶
¶
　　李穆¶
¶
　　李穆字元載吉之泰和人官南樂訓導罷閒後踪跡¶
多在荆楚間因以寄寄為號所作真行篆隸諸書學¶
<pb:KR3h0070_WYG_326-28b>¶
者爭藏弆以為法(羅欽順整菴存槀)¶
¶
　　詹貴¶
¶
　　詹貴字存中休寜人行書似蘇子瞻草酷似子由其¶
法趙承㫖亦宛然似之(詹氏小辨)¶
¶
　　沈仕¶
¶
　　沈仕字子登自號青門山人岳岱曰翰墨丹青㳺藝¶
王道思序其詩云顧東橋以為江湖詩人第一流(清河¶
書畫舫)¶
¶
<pb:KR3h0070_WYG_326-29a>¶
　　張詩¶
¶
　　張詩字子言北平人自號崑崙山人學文於何景明¶
與諸豪俊交㳺倡和重於都下為文雄竒變怪覽者¶
不敢以今人待之字書放勁得其一幅揭之壁間可¶
以驚人亦足驅鬼(吾學編)¶
¶
　　髙濲¶
¶
　　髙瀔字宗吕侯官人早嵗善屬詞不樂舉子業孤㓗¶
一世知名海内善隸草八分(閩書)¶
¶
<pb:KR3h0070_WYG_326-29b>¶
　　楊黼¶
¶
　　楊黼雲南太和人素好學工書善篆籀庭前有大桂¶
縛板樹上題曰桂樓偃仰其中躬耕數畝以供甘㫖¶
註䟽孝經數萬餘言皆小古篆作字片硯硯乾欲下¶
桂樓取水硯池中忽已盈矣自是為常人謂孝感(雲南¶
通志)¶
¶
　　華愛¶
¶
　　華愛字仁卿號石牕櫟陽人正徳時官桂林守精於¶
<pb:KR3h0070_WYG_326-30a>¶
書法尤工羲獻行草評者謂其遒勁羙澤變化若風¶
雲翺翔若龍鳳(書史㑹要)¶
¶
　　李賛¶
¶
　　李賛字惟誠號平軒蕪湖人正徳時官浙江左轄草¶
書遒勁得蘇長公筆意(書史㑹要)¶
¶
　　鄭天鵬¶
¶
　　鄭天鵬諸暨人正徳中舉於鄉書法為世所珍令戈¶
陽手書文告每為好事者竊去(書史㑹要)¶
¶
<pb:KR3h0070_WYG_326-30b>¶
　　江巨石¶
¶
　　江巨石正徳時為禮部主事好為鍾鼎大篆斯邕以¶
下耻而不為(書史㑹要)¶
¶
　　鄭雍言¶
¶
　　鄭雍言四明人舉進士官中書舎人工行草小楷篆¶
書(書史㑹要)¶
¶
　　朱端¶
¶
　　朱端字克正海鹽人正徳間以畫士直仁智殿亦善¶
<pb:KR3h0070_WYG_326-31a>¶
書(書史會要)¶
¶
　　宋顯章¶
¶
　　宋顯章字文光號藻汀濮人以孝行著正徳時人稱¶
宋孝子作字用草竹筆體畫遒勁自成一家(書史㑹要)¶
宋顯章工草書善臨古帖(王汝訓東昌府志)¶
¶
　　楊應奎¶
¶
　　楊應奎字文煥益都人正徳間進士授仁和尹陞兵¶
部主事轉禮部員外郎博覽羣籍工右軍書法(馮惟訥青¶
<pb:KR3h0070_WYG_326-31b>¶
州府志)¶
¶
　　曽嶼¶
¶
　　曽嶼號少岷四川瀘州人舉進士正徳十二年為建¶
昌知府博通羣籍善書法工古文詞(鄒鳴雷建昌府志)¶
¶
　　涂徵¶
¶
　　涂徵字惟&KR0008;新城人正徳中嵗貢習鍾王書法選入¶
内庭寫誥授徽州府同知遷刑部郎中(鄒鳴雷建昌府志)¶
¶
　　張允中¶
¶
<pb:KR3h0070_WYG_326-32a>¶
　　張允中字道宗忻州人正徳乙夘舉人知大興縣醖¶
藉有文書法遒勁(党承志忻州志)¶
¶
　　劉穉孫¶
¶
　　劉穉孫字復孺文待詔以兄之子妻之字學蘇眉山¶
尤工秦漢篆名擅一時(呉縣志)¶
¶
　　朱治登　胡師閔¶
¶
　　朱治登胡師閔並師文待詔書法待詔遺蹟世所珍¶
藏大半二人之筆(王穉登筆記)¶
¶
<pb:KR3h0070_WYG_326-32b>¶
　　朱貞孚¶
¶
　　朱貞孚與文徵明同時為景寜教諭書畫兼羙(吾學編)¶
¶
　　彭昉¶
¶
　　彭昉字寅之初有盛名選擇為吏南粤舉止多輕躁¶
不能其官罷歸初年少游於文徵仲之門名日以著¶
所為詩若文一時靡焉向風爭相愛慕書跡遒勁貴¶
於時(續文獻通考)¶
¶
　　王朝佐¶
¶
<pb:KR3h0070_WYG_326-33a>¶
　　王朝佐字邦翰晋江人能詩善書畫文徴明見而賞¶
歎曰此人生在泉州可謂黄金與土同價(閩書)¶
¶
　　嚴賔¶
¶
　　嚴賔字子寅一字鶴邱金陵人字法米帖能詩及畫¶
所蓄古法書名畫頗多徃来東橋衡山諸公之門(江寜¶
府志)¶
¶
　　楊珂¶
¶
　　楊珂字汝鳴餘姚諸生從王文成學隠居秘圖山養¶
<pb:KR3h0070_WYG_326-33b>¶
母以孝聞為詩瀟灑不羣書得晋人筆法(紹興志)¶
楊珂初亦習二王後益放逸柔筆踈行了無風骨所¶
謂南路體也(書史㑹要)¶
¶
　　王洪¶
¶
　　王洪字宗範海鹽人容貎脩偉能書攻詩善談吐㳺¶
陽明先生門(海鹽圖經)¶
¶
　　張含¶
¶
　　張含字愈光保山人少舉於鄉不樂仕進游梁宋門¶
<pb:KR3h0070_WYG_326-34a>¶
為李夢陽所知與楊慎友善學者稱禺山先生(雲南通志)¶
張禺山晩年好縱筆作草書不師法帖殊自珍異(皇明¶
新語)¶
¶
　　林鉞¶
¶
　　林鉞字宏用晋江人官南戸部郎巾出守太平與闗¶
西呂柟相友善善詩能書(閩書)¶
¶
　　董宜陽¶
¶
　　董宜陽字子元號紫岡復號七休居士上海人屢試¶
<pb:KR3h0070_WYG_326-34b>¶
不第遂棄舉子業專攻詩古文詞楷書法虞永興行¶
草法僧智永顧司冦璘文待詔徵明許奉常穀皆推¶
奬之(松江志)¶
¶
　　崔深¶
¶
　　崔深字靜伯呉江人正徳中以字學薦授中書舎人¶
(萬姓統譜)¶
¶
　　杜君澤¶
¶
　　杜君澤號小癡姑蘇人善楷書嗜酒流寓髙郵(圖繪寳鑑¶
<pb:KR3h0070_WYG_326-35a>¶
續纂)¶
¶
　　李㫤¶
¶
　　李㫤字光逺號柯耕西安人工楷書授禮部司務(書史¶
㑹要)¶
¶
　　陳世英¶
¶
　　陳世英上虞人通尚書史記善楷法(震澤集)¶
¶
　　蔣能¶
¶
　　蔣能號竹坡道人長洲人精小楷古篆由嵗貢官福¶
<pb:KR3h0070_WYG_326-35b>¶
建鹽運使司經歴改長蘆俱有政績(陸金蒋翁墓碣)¶
¶
　　林㷆¶
¶
　　林㷆字惟大閩縣人工書逕丈逾佳(福州志)¶
¶
　　林㷆署書學松雪而少勁(閩書)¶
¶
　　張煒¶
¶
　　張煒字徳南閩縣人官刑部郎中善詩工署書得法¶
於朱晦翁而叅以己意其所題識至逾尋丈莫不極¶
天然之趣(閩書)¶
¶
<pb:KR3h0070_WYG_326-36a>¶
　　吳楚¶
¶
　　呉楚休寜人善草書製墨得李廷珪遺法文待詔嘗¶
記其墨法為神品(徽州府志)¶
¶
　　王時任¶
¶
　　王時任字澤民華州人好酒工書(王維楨存笥藁)¶
¶
　　黄源¶
¶
　　黄源清流人由舉人為汝寜教授能文善書多有述¶
作(汀州志)¶
¶
<pb:KR3h0070_WYG_326-36b>¶
　　邱山¶
¶
　　邱山字安重莆田人知瑞安縣擢監察御史終雲南¶
按察副使雅妙書法刻石崖州大忠祠一時重之(閩書)¶
¶
　　林渠¶
¶
　　林渠莆田人宿州同知工書(閩書)¶
¶
　　羅黻¶
¶
　　羅黻水徳司人好吟詩工書大字至二尺楷法可觀¶
(田秋思南府志)¶
¶
<pb:KR3h0070_WYG_326-37a>¶
　　朱唐¶
¶
　　朱唐姑蘇人善小楷流寓汴梁凡碑銘皆唐書之(李天¶
麟祥符縣志)¶
¶
　　柴世需¶
¶
　　柴世需字元功陽榖人以詞賦名尤善真草隸書選¶
入中祕纂脩國史遷工部員外郎(黄承𤣥安平鎮志)¶
¶
　　徐潮¶
¶
　　徐潮字以同居洞庭西山好學不倦詩章字畫迥出¶
<pb:KR3h0070_WYG_326-37b>¶
流輩(吳縣志)¶
¶
　　馮濟¶
¶
　　馮濟字子舟能詩善書(呉縣志)¶
¶
　　錢潤¶
¶
　　錢潤字惟霖性髙曠喜近林藪與善詩者為吟社詩¶
温麗可誦書法宋仲温(常熟志)¶
¶
　　嚴雍¶
¶
　　嚴雍常熟人有隠節工篆隸(常熟志)¶
¶
<pb:KR3h0070_WYG_326-38a>¶
　　嚴芸¶
¶
　　嚴芸字允芳雍子善大書篆隸有家法(常熟志)¶
¶
　　張奉¶
¶
　　張奉字伯承張丑跋文徵明少峰圖云右文太史贈¶
大父少峰圖一方其後大父撰述二篇宗老伯承用¶
古隸書之各得漢魏唐人遺風(清河書畫舫)¶
¶
¶
<pb:KR3h0070_WYG_326-38b>¶
¶
¶
¶
¶
¶
¶
¶
¶
　　六藝之一録卷三百六十八¶
¶

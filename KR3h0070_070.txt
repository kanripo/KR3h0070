# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.697910
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 70
<pb:KR3h0070_WYG_070-1a>¶
　　欽定四庫全書¶
¶
　　六藝之一録卷七十一　　　　錢唐倪濤撰¶
¶
　　石刻文字四十七¶
¶
　　唐刻(豐碑)¶
¶
　　贈太尉王智興碑¶
¶
　　裴度撰栁公權正書并篆額開成元年十一月(金石録)¶
右唐王智興碑裴晉公撰智興出於卒伍無他才能¶
其為將帥雖有破李師道李&KR0034;李同捷之功然在徐¶
<pb:KR3h0070_WYG_070-1b>¶
州跋扈難制逐崔羣侯𢎞度剽奪貢物重歛以結權¶
倖其功不足掩過晉公為此碑可謂過其實矣(金石録)¶
¶
　　梓州刺史馮宿碑¶
¶
　　王起撰栁公權正書并篆額今在西安府儒學其文¶
後半已漫漶不辨年月其首云開成元年十二月又¶
云明年五月云(金石文字記)¶
¶
　　尚書馮宿碑此碑栁書結字小差勝𤣥秘塔碑尚不¶
堪與薛稷雁行楊用修云亞於廟堂碑過矣大都栁¶
<pb:KR3h0070_WYG_070-2a>¶
書筋骨太露不免支離冝米南宫之鄙為惡札而宣¶
城陳氏之笑其不能用右軍筆也(石墨鐫華)¶
¶
　　檢校金部郎中崔稹碑¶
¶
　　李絳撰栁公權正書開成三年正月(金石録)¶
¶
　　丞相崔羣碑¶
¶
　　裴度撰劉禹錫正書開成三年正月(金石録)¶
¶
　　右唐丞相崔羣碑裴晉公撰劉禹錫書字畫訛缺處¶
多其可考者羣為武寧軍節度使召拜檢校禮部尚¶
<pb:KR3h0070_WYG_070-2b>¶
書而唐史本傳作兵部其自荆南節度使召拜檢校¶
右僕射太常卿遂為吏部尚書以卒其傳但云召拜¶
吏部尚書而已皆當以碑為正羣在憲宗朝號稱賢¶
相時皇甫鏄方有寵羣力排其姦且為憲宗陳開元¶
天寳治亂所以分者其語激切然憲宗竟逐羣而相¶
鏄夫以羣之賢憲宗之明然讒間一入耳猶不免自¶
古君臣之際能保始終者顧不難哉(金石録)¶
¶
　　淮南監軍韋元素碑¶
¶
<pb:KR3h0070_WYG_070-3a>¶
　　丁居晦撰栁公權正書開成三年七月(金石録)¶
¶
　　淄王傅元公碑¶
¶
　　李宗閔撰栁公權正書開成四年七月(金石録)¶
¶
　　中書侍郎平章事李宗閔撰翰林學士承㫖工部侍¶
郎栁公權書錫字君貺河南人代王什翼&KR1779;十四世¶
孫位至淄王傳贈尚書右僕射碑以開成四年七月¶
立(集古録目)¶
¶
　　贈兵部尚書李有裕碑¶
¶
<pb:KR3h0070_WYG_070-3b>¶
　　中書舍人李景讓撰工部侍郎知制誥栁公權書有¶
裕字綽夫幽州北平人官至衛尉卿碑以開成四年¶
立(集古録目)¶
¶
　　宣州觀察使王質碑¶
¶
　　劉禹錫撰并正書開成四年十一月(金石録)¶
¶
　　王質神道碑唐太子賓客劉禹錫撰并書質字華卿¶
王通之後也開成中為宣歙池等州觀察使(集古録)¶
¶
　　太子太保李聽碑¶
¶
<pb:KR3h0070_WYG_070-4a>¶
　　李石撰栁公權正書開成五年二月(金石録)¶
¶
　　右李聽神道碑李石撰聽父子為唐名將其勲業昭¶
彰故以碑考傳少所差異而史家當著其大節其㣲¶
時所歴官多不書於體冝然惟其自安州刺史遷神¶
武將軍者史不冝略而不書者盖闕也(集古録)¶
¶
　　右唐李聴碑與唐史所載事迹多同惟聴罷魏博節¶
度使碑言為太子太師而史作少師小誤耳(金石録)¶
¶
　　贈禮部尚書羅讓碑¶
¶
<pb:KR3h0070_WYG_070-4b>¶
　　王起撰栁公權正書開成五年二月(金石録)¶
¶
　　常侍裴恭碑(金石略作邕州刺史贈右散騎常侍裴公碑云鄭述古書)¶
¶
　　盧術撰鄭述古正書開成五年(金石録)¶
¶
　　太尉李光顔碑¶
¶
　　開成五年李程撰郭䖍正書今在榆次縣(金石文字記)¶
¶
　　贈左散騎常侍李惟直碑¶
¶
　　栁正亮撰并書鄭綬篆額開成五年(京兆金石録)¶
¶
　　贈太師崔倕碑¶
¶
<pb:KR3h0070_WYG_070-5a>¶
　　劉禹錫撰栁公權正書㑹昌元年(金石録)¶
¶
　　右唐崔倕碑據唐史倕子邠傳云倕位吏部侍郎余¶
以碑考之倕仕至檢校吏部郎中兼御史中丞爾盖¶
傳誤也(金石録)¶
¶
　　今在偃師縣(金石文字記)¶
¶
　　贈太子少保髙重碑¶
¶
　　姪元裕撰栁公權正書㑹昌四年十月(金石録)¶
¶
　　右髙重碑元裕撰栁公權書唐世碑刻顔栁二公書¶
<pb:KR3h0070_WYG_070-5b>¶
尤多而字體筆畫徃徃不同雖其意趣或出於臨時¶
而亦繫於模勒之工拙然其大法則常在也此碑字¶
畫鋒力俱完故特為佳矧其墨蹟想冝如何也(集古録)¶
¶
　　武威郡王李載義碑¶
¶
　　裴璟撰栁公權正書篆額㑹昌五年(京兆金石録)¶
¶
　　相國李凉公碑¶
¶
　　李徳裕撰栁公權正書㑹昌六年(金石録)¶
¶
　　李石碑栁公權書余家集録顔栁書尤多惟碑石不¶
<pb:KR3h0070_WYG_070-6a>¶
完者則其字尤佳非字之然也譬夫金玉埋沒於泥¶
滓時時發見其一二則粲然在目特為可喜爾(集古録)¶
右唐李凉公碑李徳裕撰文字殘缺不可盡識按新¶
唐史列傳載石所歴官甚略其最著者常兼御史中¶
丞充巡邊使又自給事中遷京兆尹史皆不載其為¶
荆南節度使也史云讓中書侍郎換檢校兵部尚書¶
㑹昌三年檢校司空徙節河東而碑云初加檢校尚¶
書武宗承統首讓中書侍郎就遷檢校右僕射餘如¶
<pb:KR3h0070_WYG_070-6b>¶
故皆當以碑為正(金石録)¶
¶
　　山南西道節度使王起碑¶
¶
　　李回撰栁公權正書大中元年四月(金石録)¶
¶
　　户部尚書平章事李回撰太子少師栁公權書并篆¶
額起字舉之太原人位至山南西道節度使同中書¶
門下平章事贈太師碑以大中元年四月立在三原¶
(集古録目)¶
¶
　　贈太尉牛僧孺碑¶
¶
<pb:KR3h0070_WYG_070-7a>¶
　　河陽三城節度使李珏撰右散騎常侍栁公權書并¶
篆額僧孺字思黯隴西狄道人歴相穆敬文三宗武¶
宗朝自山南節度使貶為循州刺史宣宗初終於太¶
子少師分司東都碑以大中二年十月立(集古録目)¶
¶
　　右唐牛僧孺碑李珏撰據碑云僧孺自襄陽節度使¶
降授太子少師遷檢校司徒兼太子太保而傳言下¶
遷太子少保進少師碑云宣宗即位自汝州長史遷¶
太子少保轉少師分司東洛而史但云還為少師亦¶
<pb:KR3h0070_WYG_070-7b>¶
不言其為分司者皆史之闕誤又杜牧撰僧孺墓誌¶
云文宗朝以中書侍郎領平章事而史作門下侍郎¶
亦非也(金石録)¶
¶
　　太子太傅劉沔碑¶
¶
　　韓博撰栁公權正書大中二年十二月(金石録)¶
¶
　　右唐劉沔碑按舊史云沔許州牙將也少事李光顔¶
為帳中親將元和中討吴元濟有功隨光顔入朝憲¶
宗留宿衛歴三將軍鹽州刺史天徳軍防禦使移振¶
<pb:KR3h0070_WYG_070-8a>¶
武節度使而碑乃云沔北遊于單于都䕶府謁節度¶
范希朝希朝署牙門將入右神䇿軍為大將累遷¶
大將軍拜涇原節度使移振武盖沔初未嘗為許州¶
牙將從李光顔平蔡及為鹽州刺史天徳軍防禦使¶
皆當以碑為正至新史所書悉與碑合疑史官嘗得¶
此碑以訂舊史之失云(金石録)¶
¶
　　張仁憲神道碑¶
¶
　　大中二年幽州節度掌書記李儉撰幽州節度㕘軍¶
<pb:KR3h0070_WYG_070-8b>¶
蔡陵八分書并篆額仁憲字仁憲官至太子中允其¶
孫仲武為盧龍節度使追贈仁憲為工部尚書碑在¶
文安縣(集古録目)¶
¶
　　内侍監仇士良碑¶
¶
　　鄭薫撰朱玘行書毛伯貞篆額大中五年立(京兆金石録)¶
¶
　　贈太尉李固言碑¶
¶
　　李珏撰三從姪儔正書大中二年六月(金石録)¶
¶
　　右唐李固言碑按新唐史列傳云固言自河東節度¶
<pb:KR3h0070_WYG_070-9a>¶
使以疾為太子少師遷東都留守宣宗即位遷右僕¶
射後以太子太傅分司東都卒以碑考之其初為東¶
都留守數月即罷以本官分司而史不書至宣宗時¶
為僕射再遷檢校司徒東都留守而史亦不書其卒¶
也史云年七十八而碑云七十六亦當以碑為據(金石¶
録)¶
¶
　　幽州納降軍使李巖碑¶
¶
　　正書撰人姓名殘缺大中六年(金石録)¶
¶
<pb:KR3h0070_WYG_070-9b>¶
　　嶺南節度使韋正貫碑¶
¶
　　蕭鄴撰栁公權正書大中六年七月(金石録)¶
¶
　　翰林學士中書舍人蕭鄴撰左散騎常侍栁公權正¶
書正貫字公理京兆杜陵人官至嶺南節度使碑以¶
大中六年立(集古録目)¶
¶
　　河東監軍康約言碑¶
¶
　　栁公權撰并正書大中七年二月(金石録)¶
¶
　　左散騎常侍栁公權撰并書約言宦者也字寡辭貝¶
<pb:KR3h0070_WYG_070-10a>¶
州人位至河東監軍使内侍省内謁者監贈内常侍¶
碑以大中七年二月立(集古録目)¶
¶
　　康約言碑栁公權撰并書約言宦者為河東監軍唐¶
自開元以後職官益濫始有置使之名歴五代迄今¶
多因而不廢世徒知今之使額非古官襲唐舊號而¶
不知皆唐宦者之職約言在大和開成間嘗為鴻臚¶
禮賓使又為内外客省使以此見今之使名自樞密¶
宣徽而下皆唐宦官職也又以見鴻臚卿寺亦以宦¶
<pb:KR3h0070_WYG_070-10b>¶
者為使於其間約言又為宣徽北院副使又見當時¶
南北院宣徽皆有副使也(集古録)¶
¶
　　吏部尚書髙元裕碑¶
¶
　　蕭鄴撰栁公權正書大中七年十月(金石録)¶
¶
　　右唐髙元裕碑據舊史元裕列傳及此碑皆云元裕¶
祖名魁而新史宰相世系表獨作彪盖誤(金石録)¶
¶
　　司徒薛平碑¶
¶
　　李宗閔撰栁公權正書大中七年十一月(金石録)¶
¶
<pb:KR3h0070_WYG_070-11a>¶
　　右唐薛平碑據唐史列傳云為平盧軍節度使就遷¶
檢校右僕射封魏國公寳歴初入朝拜檢校司空為¶
河中節度使進檢校司徒更封韓以碑考之自平盧¶
拜僕射進封韓國公敬宗即位拜檢校司空寳歴元¶
年朝京師換左僕射兼户部尚書踰月復為檢校司¶
空河中節度使文宗即位就加檢校司徒盖未嘗封¶
於魏而敬宗時入朝所拜官史亦不載皆其闕誤也¶
碑言平罷滑臺為金吾嘗見二神人自天執節臨庭¶
<pb:KR3h0070_WYG_070-11b>¶
中呼曰薛平還汝舊節公俯伏拜受及再為滑臺以¶
為當之矣復為平盧乃騐焉其事甚怪而唐史無之¶
豈非妄歟(金石録)¶
¶
　　起居郎劉公碑¶
¶
　　劉三復撰栁公權正書大中七年(金石録)¶
¶
　　右唐起居郎劉君碑劉氏世墓在彭城叢亭里紹聖¶
間故陳無己學士居彭城以書抵余曰近得栁公權¶
所書劉君碑文字磨滅獨公權姓名三字煥然余因¶
<pb:KR3h0070_WYG_070-12a>¶
求得之碑殘缺然可識者猶可十三四不忍棄故録¶
之(金石録)¶
¶
　　淮南節度使崔從碑¶
¶
　　蔣紳撰栁公權正書大中八年(金石録)¶
¶
　　翰林學士蔣紳撰權知太傅栁公權書從字子義清¶
河東武城人官至淮南節度副大使贈司空諡曰貞¶
¶
　　碑以大中八年立(集古録目)¶
¶
　　兵部尚書盧綸碑¶
¶
<pb:KR3h0070_WYG_070-12b>¶
　　盧言撰崔倬正書大中十三年七月(金石録)¶
¶
　　義昌軍節度使杜中立碑¶
¶
　　裴坦撰杜宣猷正書大中十四年八月(金石録)¶
¶
　　禮部尚書許康佐碑¶
¶
　　書撰人姓名殘缺大中年立(金石録)¶
¶
　　右唐許康佐碑康佐事文宗為翰林侍講學士文宗¶
嘗讀春秋問康佐閹寺事康佐顧望不敢對後以問¶
李訓訓遂進翦除之計康佐知帝指因稱疾罷為兵¶
<pb:KR3h0070_WYG_070-13a>¶
部侍郎甘露之禍李訓實啟之其狂率固有罪然康¶
佐以儒學侍講讀備顧問而喑然不對至辭位而去¶
亦可謂全軀保妻子之臣矣(金石録)¶
¶
　　贈太尉㑹稽郡公康志睦碑¶
¶
　　韋瓘撰歸融正書楊述篆額咸通二年(京兆金石録)¶
¶
　　贈司空史憲忠碑¶
¶
　　裴坦撰李從誨正書葉泳篆額咸通三年立(京兆金石録)¶
¶
　　贈太尉白敏中碑¶
¶
<pb:KR3h0070_WYG_070-13b>¶
　　中書侍郎平章事畢諴撰中書舍人王鐸書敏中字¶
用晦太原人歴相宣宗懿宗以太傅致仕卒贈太尉¶
碑以咸通三年立在下邽(集古録目)¶
¶
　　太子少師裴休神道碑¶
¶
　　宣武節度副大使(碑缺不見姓)處晦撰右散騎常侍韓琮¶
書休字公美河東聞喜人官至太子太師碑以咸通¶
八年立(集古録目)¶
¶
　　振武節度使髙𢎞碑¶
¶
<pb:KR3h0070_WYG_070-14a>¶
　　河東節度使鄭從讜撰右諫議大夫張鐸書𢎞字大¶
受渤海人官至振武麟勝等州節度使碑以咸通十¶
一年立(集古録目)¶
¶
　　贈司空孔岑父碑¶
¶
　　鄭絪撰栁知㣲正書咸通十一年正月(金石録)¶
¶
　　太子少傅鄭絪撰前大理少卿栁知㣲書府君名岑¶
父字次翁魯國鄒人官至著作佐郎子戣戢皆顯貴¶
贈岑父司空碑以咸通十二年立在河隂縣(集古録目)¶
<pb:KR3h0070_WYG_070-14b>¶
孔岑父碑鄭絪撰栁知㣲書其碑云有子五人載戣¶
戡戢戵按新唐書宰相世系表岑父六子戵之下又¶
有威表據孔氏譜譜其家所藏碑文鄭絪撰絪自言¶
與孔氏有世舊作碑文時戣等尚在然則譜與碑文¶
皆不應有失而不同者何也余所集録與史傳不同¶
者多其功過難以碑碣為正者銘誌所稱有褒有諱¶
疑其不實至於世系子孫官封名字無情増損故每¶
據碑以正史惟岑父碑文及其家譜二者皆為可據¶
<pb:KR3h0070_WYG_070-15a>¶
故竝存之以俟來者(集古録)¶
¶
　　右唐孔岑父碑鄭絪撰歐陽公集古録云碑有子五¶
人載戣戡戢戵按新唐書宰相世系表岑父六子戵¶
之下又有威表據孔氏家譜譜其家所載碑文鄭絪¶
撰絪自言與孔氏有世舊作碑時戣等尚在然則譜¶
與碑文皆不應有失而不同者何也余按韓退之為¶
戣墓誌云公之昆弟五人載戡戢戵公於次為第二¶
與絪所撰碑正合然則安得復有威乎盖絪與退之¶
<pb:KR3h0070_WYG_070-15b>¶
皆當時人所書冝不謬而其家譜乃其後裔追書容¶
有差誤不足恠也(金石録)¶
¶
　　狄梁公碑¶
¶
　　皮日休撰錢雍分書并篆額咸通五年在彭澤縣修¶
真觀(復齊碑録)¶
¶
　　贈特進段居木碑¶
¶
　　崔蟾撰張宗厚書并篆乾符四年(京兆金石録)¶
¶
　　左僕射康承訓碑¶
¶
<pb:KR3h0070_WYG_070-16a>¶
　　狄渠撰任表正書廣明元年庚子五月十九日建(復齋¶
碑録)¶
¶
　　特進韋徳鈞碑¶
¶
　　王徽撰孫知誨書廣明元年(京兆金石録)¶
¶
　　贈左僕射李紹立碑¶
¶
　　石庭規撰康保𦙍正書并篆額大順三年四月立(復齋¶
碑録)¶
¶
　　左監門將軍宋匡業碑¶
¶
<pb:KR3h0070_WYG_070-16b>¶
　　吴融撰門湘書光化元年(京兆金石録)¶
¶
　　梁公儒碑¶
¶
　　天祐中于廣撰王説書公儒者世為成徳軍將公儒¶
當王鎔時為冀州刺史以卒其碑首題云唐故成徳¶
軍内中門樞密使特進檢校太保使持節冀州諸軍¶
事冀州刺史團練守捉等使軍器作坊使其餘所領¶
事職甚多皆當時方鎮常事不足書惟樞密使唐之¶
末年内官之職其後方鎮遂亦僭置於此見之軍器¶
<pb:KR3h0070_WYG_070-17a>¶
作坊五代之際號内諸司使皆朝廷官然不見其始¶
置時而今見於此豈方鎮之職朝廷因而用之耶將¶
方鎮之盛亦僭置也公儒事迹無所取特以此録之¶
(集古録)¶
¶
　　晉王墓二殘碑¶
¶
　　正書　朱彛尊跋曰代州栢林寺東晉王李克用墓¶
斷碑二其一曰唐故右龍武統軍檢校司徒贈太保¶
隴西李公神道之碑文曰公諱國昌字徳興今為隴¶
<pb:KR3h0070_WYG_070-17b>¶
西沙陀人偉姿容善騎射盖克用之父朱邪赤心也¶
其一曰唐故使持節代州諸軍事代州刺史李公神¶
道之碑文曰公即太保之次子也其名克字僅存餘¶
可識者有公前躍馬彎弓突圍及徐方等數字按史¶
克用弟四人次曰克讓為振武軍校從討王仙芝以¶
功拜金吾衛將軍宿衛京師賜第於親仁坊自克用¶
稱兵雲中殺守將段文楚詔捕克讓克讓與僕十餘¶
騎彎弧躍馬突圍出奔雁門與碑文合則為克讓無¶
<pb:KR3h0070_WYG_070-18a>¶
疑但史載克讓守潼闗與黄巢兵戰敗匿南山佛寺¶
中為寺僧所殺不言其為代州刺史又得歸𦵏於代¶
皆不可曉者當歐陽永叔時去五代甚近沙陀世次¶
已不得詳其為唐家人傳謂太祖四弟皆不知其父¶
母名號至國昌字徳興史亦遺之是二碑永叔亦未¶
之見也(金石文字記)¶
¶
　　(補)太尉白敏中碑¶
¶
　　白敏中碑畢諴撰其事與唐書列傳多同而傳載敏¶
<pb:KR3h0070_WYG_070-18b>¶
中由李徳裕薦進以獲用及徳裕貶抵之甚力以此¶
為甚惡而碑云㑹昌中徳裕起刑獄陷五宰相竄之¶
嶺外公承是之後一年寃者皆復其位以此為能其¶
為毁譽難信盖如此故余於碑誌惟取其世次官壽¶
鄉里為正至於功過善惡未嘗為據者以此也碑又¶
言桑道茂事云桑道慕未知孰是(集古録)¶
¶
　　有録無説及無建立年月書撰姓名者¶
¶
　　知制誥郭慎㣲碑¶
¶
<pb:KR3h0070_WYG_070-19a>¶
　　姪汭撰八分書姓名殘缺京兆金石録云顧戒奢書¶
無年月(金石録)¶
¶
　　孔憲公碑　虞世南書未詳(孔憲公即孔穎達也詳見昭陵諸碑)¶
¶
　　封府君碑　薛稷書西京¶
¶
　　三品李公碑　薛稷書西京¶
¶
　　襄城令贈魏州刺史李公碑　薛稷書西京¶
¶
　　左散騎常侍同三品趙郡成公碑　薛稷書西京¶
¶
　　李府君碑　李邕書西京¶
¶
<pb:KR3h0070_WYG_070-19b>¶
　　鄂州刺史盧府君碑　李邕書未詳¶
¶
　　貝州刺史裴公碑　徐浩書西京¶
¶
　　陳州刺史陶公碑　徐浩書西京(訪碑録云姚奕撰序張昇銘徐浩書開元¶
二十年立)¶
¶
　　苗大夫碑　徐浩書西京¶
¶
　　新安太守張公碑　徐浩書未詳(金石録云天寳十年見前)¶
¶
　　臧氏糾宗碑　顔真卿書耀州¶
¶
　　濠州刺史顔元孫碑　顔真卿書西京¶
¶
<pb:KR3h0070_WYG_070-20a>¶
　　顔君神道碑　顔真卿書西京¶
¶
　　華隂等五郡節度使馬公碑　顔真卿書西京¶
¶
　　江陵少尹顔臧碑　顔真卿書未詳¶
¶
　　尚書左丞韋璟碑　顔真卿書未詳¶
¶
　　太子少保魏謩碑　栁公權書¶
¶
　　檢校金部郎中贈太尉羅公碑　栁公權書西京¶
¶
　　唐公碑　栁公權書西京¶
¶
　　贈太尉崔植碑　栁公權書西京¶
¶
<pb:KR3h0070_WYG_070-20b>¶
　　少保趙公碑　歸登書西京¶
¶
　　邠州節度贈右僕射史公碑　劉禹錫書西京¶
¶
　　太子中允范陽盧府君碑　鄭餘慶書西京(訪碑録云于卲撰)¶
¶
　　檢校工部尚書贈兵部尚書盧俊碑　鄭餘慶書絳州¶
贈吏部尚書李公碑　裴潾書西京¶
¶
　　義武節度大使贈司徒韓充碑　裴潾書西京¶
¶
　　商州刺史髙承簡碑　裴潾書未詳¶
¶
　　宋州虞城令李府君碑　胡霈然書(訪碑録云盧重撰胡霈然書并題額¶
<pb:KR3h0070_WYG_070-21a>¶
天寳九年)¶
¶
　　虢王鳳碑　殷仲容書耀州¶
¶
　　兵部尚書東都留守顧少連碑　張𢎞靖書西京¶
¶
　　華州刺史裴乾正碑　馮曉書京兆府(墨池編云馬署撰并書)¶
¶
　　渭北節度使臧希讓碑　張璪八分書京兆府(訪碑録云元載¶
撰)¶
¶
　　趙公碑　張庭珪八分書西京¶
¶
　　斛斯府君碑　梁升卿八分書西京¶
¶
<pb:KR3h0070_WYG_070-21b>¶
　　工部侍郎李景伯碑　梁升卿分書西京(訪碑録云從子訥撰梁昇¶
卿分書開元二十五年)¶
¶
　　贈吏部尚書蕭雍碑　梁升卿八分書京兆府¶
¶
　　李徳遜碑　史惟則篆書華州¶
¶
　　鄭瞿齊碑　史惟則八分書未詳¶
¶
　　兵部張君碑　史惟則八分書未詳¶
¶
　　延州都督宋公碑　史惟則八分書¶
¶
　　太子詹事裴權碑　史惟則八分書未詳¶
¶
<pb:KR3h0070_WYG_070-22a>¶
　　汝州刺史李深碑　韓秀弼八分書汝州¶
¶
　　亳州刺史李懐碑　李著八分書未詳¶
¶
　　酸&KR0037;令毌邱悦碑　東京¶
¶
　　贈太尉上黨公碑　北京¶
¶
　　潘孝子碑　東京¶
¶
　　南樂令鄭信臣碑¶
¶
　　魏博節度使田緒碑　邱絳文楊志方書北京¶
¶
　　渭南令成克立碑　京兆府¶
¶
<pb:KR3h0070_WYG_070-22b>¶
　　張懐英碑　京兆府¶
¶
　　段寛碑　蕭修正書華州¶
¶
　　薛光裔碑　陸尚賓書絳州¶
¶
　　澤州晉城縣令贈秘書監盧俊碑　絳州¶
¶
　　龍門縣令皇甫君碑　絳州¶
¶
　　山南西道節度掌書記右補闕裴公碑　絳州¶
¶
　　右廂兵馬使毋府君碑　絳州¶
¶
　　義成軍節度使曹公碑　長慶四年西京¶
¶
<pb:KR3h0070_WYG_070-23a>¶
　　程公碑　陸賢書西京¶
¶
　　劔南東西川鹽鐵租庸等使虢州刺史嚴公碑　顔頵¶
書元和中¶
¶
　　中書侍郎兼黄門侍郎同三品孫公碑(訪碑録云撰書人及年月¶
并缺)¶
¶
　　贈齊州刺史崔府君碑　崔平書¶
¶
　　陳公碑　疑蕭祐書¶
¶
　　故房州刺史盧府君碑　弟全嗣文并書¶
¶
<pb:KR3h0070_WYG_070-23b>¶
　　太原少尹盧府君碑　張文禧書¶
¶
　　薊州刺史静塞軍使張公碑¶
¶
　　明威將軍田府君碑　開元二年¶
¶
　　太子賓客贈尚書令王府君碑　周式書大歴中¶
¶
　　工部侍郎趙公碑　王宣書(訪碑録云撰書人缺開元十一年立)¶
¶
　　贈太子少師崔公碑¶
¶
　　靈州司馬劉府君碑　開元二年¶
¶
　　太子翊善鄭公碑　徐洪書¶
¶
<pb:KR3h0070_WYG_070-24a>¶
　　太子賓客孟簡碑　開成元年¶
¶
　　左羽林統軍普寧郡王贈太子太保陳府君碑　蕭祐¶
書¶
¶
　　襄陽李公碑　景龍二年西京¶
¶
　　太原尹贈工部尚書唐公碑　盧曉書¶
¶
　　清河崔公碑　貞元二十一年¶
¶
　　太子賓客贈尚書孔府君碑(訪碑録云撰書人缺嵗次丙午立)¶
¶
　　刑部尚書致仕白居易碑　譚邠書¶
¶
<pb:KR3h0070_WYG_070-24b>¶
　　檢校吏部郎中持節歙州諸軍事范陽盧府君碑　裴¶
述書¶
¶
　　鄭州司馬王公碑　景龍三年¶
¶
　　杭州刺史李公碑　郜恭書¶
¶
　　卭州刺史狄公碑¶
¶
　　洪州録事㕘軍贈趙州刺史趙道先碑(碑帖考云齊抗書在緱□)¶
¶
　　節度使畢公碑　庾惟蔚書¶
¶
　　瀛州刺史王公碑　劉安書¶
¶
<pb:KR3h0070_WYG_070-25a>¶
　　嘉州羅目令贈鄭州刺史郭府君碑　崔納書¶
¶
　　望江令麴信陵碑　舒州¶
¶
　　萬孝子碑　廬州¶
¶
　　禮部侍郎信州刺史劉太真碑　江陵府(諸道石刻録云裴度撰蔣¶
潼正書在溧水縣)¶
¶
　　洪州刺史王守真碑　崔璹書洪州¶
¶
　　李太白碑　于卲立綿州¶
¶
　　已上俱通志金石略(其已見者不録)¶
<pb:KR3h0070_WYG_070-25b>¶
¶
¶
¶
¶
¶
¶
¶
¶
　　六藝之一録卷七十一¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.933368
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 274
<pb:KR3h0070_WYG_274-1a>¶
　　欽定四庫全書¶
¶
　　六藝之一録卷三百十六　　　錢唐倪濤撰¶
¶
　　歴朝書譜六¶
¶
　　魏¶
¶
　　鍾繇¶
¶
　　鍾繇字元常潁川長社人也封定陵侯遷太傳諡成¶
侯(魏志本傳)¶
¶
　　魏鍾繇字元常少隨劉勝入抱犢山學書三年遂與¶
<pb:KR3h0070_WYG_274-1b>¶
魏太祖邯鄲淳韋誕議用筆繇乃問蔡邕筆法扵韋¶
誕誕惜不與乃搥胸嘔血太祖以五靈丹救之得活¶
及誕死繇令人盗掘其墓遂得之由是繇筆更妙繇¶
精思學書卧畫被穿過表如厠終日忘歸每見萬類¶
皆書象之繇善三色書最妙者八分(羊欣筆陣圖)¶
¶
　　繇與同郡胡昭俱學扵劉徳昇而胡書肥鍾書瘦鍾¶
書有三體一曰銘石之書最妙者也二曰章程書傳¶
祕書教小學者也三曰行狎書相聞者也三法皆世¶
<pb:KR3h0070_WYG_274-2a>¶
人所善(羊欣能書人名録)¶
¶
　　鍾繇少時随劉勝往抱犢山學書三年比還與曹操¶
邯鄲淳孫子荆關枇杷等議用筆法見蔡邕筆法扵¶
韋誕坐上苦求不與及誕死隂令人盗開其墓以得¶
之故知多力豐筋者聖無力無筋者病一一從其消¶
息而用之由是更妙繇曰用筆者天也流美者地也¶
非凡庸所知臨終探囊以授子會曰吾精思學書學¶
其用筆若與人居畫地廣數歩卧畫被穿過表如厠¶
<pb:KR3h0070_WYG_274-2b>¶
至扵忘歸毎見萬類皆畫象之(鍾繇用筆說)¶
¶
　　梁武帝觀鍾繇書法十二意(已見百三十一卷書論兹不重録)¶
魏鍾繇字元常潁川長社人祖皓至徳髙世父廸黨¶
錮不仕元常才思通敏舉孝廉尚書郎累遷尚書僕¶
射東武亭侯魏國建遷相國明帝即位遷太傅繇善¶
書師曹喜蔡邕劉徳昇真書絶世剛柔備焉㸃畫之¶
間多有異趣可謂幽深無際古雅有餘秦漢以來一¶
人而已雖古之善政遺愛結扵人心未足多也尚徳¶
<pb:KR3h0070_WYG_274-3a>¶
哉若人其行書則羲之獻之之亞草書則衛索之下¶
八分則有魏受禪碑稱此為最太和四年薨八十矣¶
元常𨽻行入神八分入妙(書斷)¶
¶
　　鍾繇字元常潁川長社人也官至太傅工正𨽻行草¶
八分尤長扵正𨽻繇初求蔡邕筆法扵韋誕誕祕而¶
不傳輙搥胸嘔血㡬至扵斃魏太祖以五靈丹救之¶
得活及誕死繇盗發其塚遂得蔡法扵是學書益進¶
雖窮晝夜無少間輟卧則以手畫被被為之穿故其¶
<pb:KR3h0070_WYG_274-3b>¶
書遂與羲獻索衛相後先若魏受禪碑劉禹錫言王¶
明為文梁鵠作字鍾繇刻石世為三絶則繇濳心字¶
畫可知矣世以繇正𨽻如郊廟既陳俎豆斯在梁武¶
帝亦謂如雲鶴逰天羣鴻戲海豈虚言哉繇晚病膝¶
每許以乗車趨朝後三公有疾遂以為故事當時為¶
之榮今御府所蔵正書一　賀尅㨗表(宣和書譜)¶
¶
　　袁昻書評已見一百三十九卷¶
¶
　　庾肩吾書品列上之上論見一百三十八卷¶
¶
<pb:KR3h0070_WYG_274-4a>¶
　　李嗣真後書品列逸品論見一百三十八卷¶
¶
　　魏太傅鍾繇戎路宣示帖真蹟¶
¶
　　御府所蔵魏鍾繇宣示帖淳祐十一年嵗在&KR0605;亥至¶
朔同日妝池松題記¶
¶
　　尚書宣示已入閣帖荐季直表亦鐫華氏真賞齋矣¶
此則宣示戎輅真跡為吾禾項氏所蔵是宣示有二¶
種也遂昌鄭元祐以戎路作戎輅世遂名戎輅帖耳¶
余考廣川書跋以昔人辨鍾元常書謂字細畫短而¶
<pb:KR3h0070_WYG_274-4b>¶
逸少學此書最勝處得扵勢巧形密然則察真偽者¶
當求之此其失扵勁宻者可遥知其偽也賀表畫䟽¶
體枝鋒露筋絶不復結字此决非元常之為也永叔¶
嘗辨此謂建安二十四年九月關某未亡不應先作¶
此表論辨如此然鄭遂昌以成侯戎輅表楷法傳世¶
為不可及又以季直表其法度與戎輅無少異今三¶
帖具存鑒别自在惟是墨本為閏月九日非九月也¶
或誤以九日作九月抑閏在冬捷時耶有識者宜詳¶
<pb:KR3h0070_WYG_274-5a>¶
辨之嘉禾龍惕子汪砢玉鑒扵城南之蓮登草堂(珊瑚¶
網)¶
¶
　　鍾太傅書帖題跋已見碑刻及法帖者兹不重¶
録¶
¶
　　孫子荆　闗枇杷¶
¶
　　鍾繇與太祖邯鄲淳韋誕孫子荆闗枇杷議用筆法¶
(虞喜志林)¶
¶
　　鍾㑹¶
¶
<pb:KR3h0070_WYG_274-5b>¶
　　繇子鎮西將軍能學父書改易鄧艾上事皆莫有知¶
者(羊欣撰録)¶
¶
　　鍾㑹字士季繇之少子也少敏慧夙成及壯有才數¶
技藝景元三年為征西將軍(魏志本傳)¶
¶
　　鍾㑹字士季元常少子官至司徒咸熈元年衛瓘誅¶
之年四十書有父風稍備筋骨美兼行草尤工𨽻書¶
遂逸致飄然有凌雲之志亦所謂劍則干將莫邪焉¶
㑹嘗詐為荀朂書就朂母鍾夫人取寳劍㑹兄弟以¶
<pb:KR3h0070_WYG_274-6a>¶
千萬造宅未移居朂乃潛畫元常形像㑹兄弟入見¶
便大感慟朂畫亦㑹之類也㑹𨽻行草章草入妙(書斷)¶
庾肩吾書品列上之下論見一百三十八卷¶
¶
　　李嗣真後書品列在上中品論見一百三十八卷¶
㑹善效人書扵劍閣要艾章程白事皆易其言又毁¶
文王報書手作以疑之也(世說新語注)¶
¶
　　鍾毅¶
¶
　　鍾毅會所養兄子也(魏志鍾會傳)¶
¶
<pb:KR3h0070_WYG_274-6b>¶
　　鍾毅行𨽻品下之上(韋續九品書人論)¶
¶
　　宋翼¶
¶
　　宋翼鍾繇弟子常作書如算子繇乃叱之翼三年不¶
敢見晉太康中有人扵許下破鍾繇墓遂得筆勢論¶
翼乃讀之依此法學名遂大振(王羲之題筆陣圖後)¶
¶
　　胡昭¶
¶
　　胡昭字孔明潁川人養志不仕避地冀州辭袁紹之¶
命太祖頻加禮辟既至求去居陸渾山中以經籍自¶
<pb:KR3h0070_WYG_274-7a>¶
娛昭善史書與鍾繇邯鄲淳韋覬韋誕並有名尺牘¶
之蹟動見模楷焉(魏管寧傳)¶
¶
　　胡昭字孔明潁川人少而博學不槩榮利有夷皓之¶
節甚能史書真行入妙衛恒云昭與鍾繇並師扵劉¶
徳昇俱善草行而胡肥鍾瘦書牘之迹也動見模楷¶
羊欣云胡昭得其骨索靖得其肉韋誕得其筋張華¶
云胡昭善𨽻書茂先與荀朂共整理記籍立書愽士¶
置弟子教習以鍾胡為法嘉平二年公車徵㑹卒年¶
<pb:KR3h0070_WYG_274-7b>¶
八十九𨽻行入妙大篆入能(書斷)¶
¶
　　庾肩吾書品列上之下論見一百三十八卷¶
¶
　　邯鄲淳¶
¶
　　邯鄲淳一名竺字子叔潁川人博學有才章又善蒼¶
雅蟲篆許氏字指初平時從三輔客荆州太祖甚敬¶
異之黄初初以淳為博士給事中(魏志王粲傳注)¶
¶
　　陳留邯鄲淳為魏臨淄侯文學得次仲法名在鵠後¶
(羊欣撰録)¶
¶
<pb:KR3h0070_WYG_274-8a>¶
　　邯鄲淳字子淑潁川人志行清潔才學通敏初為臨¶
淄王傅累遷給事中書則八體悉工師扵曹喜尤精¶
古文大篆八分𨽻書自杜林衛密以來古文冺絶由¶
淳復著衛恒云魏初傳古文者出扵邯鄲淳蔡邕采¶
斯喜之法為古今雜形然精宻閑理不如淳也梁鵠¶
云淳得次仲法韋誕師淳而不及也張華云邯鄲淳¶
善𨽻書子淑古文小篆八分𨽻書竝入妙(書斷)¶
¶
　　邯鄲淳書應規入矩方圓乃成(袁昻書評)¶
¶
<pb:KR3h0070_WYG_274-8b>¶
　　淳以書教諸王子又建三字石經扵漢碑之西其文¶
蔚煥三體復宣挍之說文篆𨽻大同而古字小異(江式¶
論書表)¶
¶
　　衛臻¶
¶
　　衛臻字公振陳留襄邑人也始為漢黄門侍郎後為¶
魏司徒爵長垣侯追贈太尉諡敬侯(魏志本傳)¶
¶
　　張懐瓘云王濛𨽻章草衛臻陶侃亞也(書斷)¶
¶
　　竇臮云或仰則鍾繇或平視衛臻(述書賦)¶
¶
<pb:KR3h0070_WYG_274-9a>¶
　　衛覬¶
¶
　　衛覬字伯儒河東安邑人也少夙成以才學稱太祖¶
辟為司空掾屬魏國既建拜侍中徙尚書明帝即位¶
進封閺鄉侯謚敬侯好古文鳥篆𨽻草無所不善(魏志¶
本傳)¶
¶
　　河東衛覬字伯儒魏尚書僕射善草及古文畧盡其¶
妙草體㣲瘦而筆跡精熟覬子瓘字伯玉為晉太保¶
採張芝法以覬法參之更為草藁草藁是相聞書也¶
<pb:KR3h0070_WYG_274-9b>¶
瓘子恒亦善書博識古文(羊欣撰録)¶
¶
　　衛覬字伯儒河東人為魏尚書僕射謚敬侯善草及¶
古文略盡其妙草體如傷瘦而筆跡精殺亦行扵代¶
子瓘字伯玉晉司空太保為楚王所害瓘採張芝草¶
法取父書參之更為草藁世傳其善瓘子恒字巨山¶
亦能書(王僧虔論書)¶
¶
　　魏衛覬字伯儒河南安邑人官至侍中尤工古文篆¶
𨽻草體傷瘦筆跡精絶魏初傳曰古文者篆出扵邯¶
<pb:KR3h0070_WYG_274-10a>¶
鄲淳伯儒嘗冩淳古文尚書還以示淳淳不能别年¶
六十二卒伯儒古文小篆𨽻書章草並入能子孫皆¶
妙扵書(書斷)¶
¶
　　庾肩吾書品列中之中論見一百三十八卷¶
¶
　　韋誕¶
¶
　　韋誕字仲將太僕端子有文才善屬辭章建安中拜¶
郎中稍遷侍中中書監以光禄大夫遜位邯鄲淳衛¶
覬及誕並善書有名(文章叙録)¶
¶
<pb:KR3h0070_WYG_274-10b>¶
　　誕師邯鄲淳太和中誕為武都太守以能書留補侍¶
中魏氏寳器銘題皆誕書云(衛恒四體書勢)¶
¶
　　誕字仲將京兆人善楷書漢魏宫館寳器皆是誕手¶
冩魏明帝起凌雲臺誤先釘牓而未題以籠盛誕轆¶
轤長絙引之使就牓書之牓去地二十五丈誕甚危¶
懼乃擲其筆以下而焚之仍誡子孫絶此楷法著之¶
家令官至鴻臚少卿誕子少季亦有能稱(羊欣撰録)¶
誕及姜詡梁宣田彦和皆伯英弟子並善草書誕書¶
<pb:KR3h0070_WYG_274-11a>¶
最優又善楷書(羊欣能書人名)¶
¶
　　韋誕字仲將京兆人太僕端之子官至侍中伏膺扵¶
張芝兼邯鄲淳之法諸法並善尤精題署明帝時凌¶
雲臺初成令誕題榜髙下異好宜就加㸃正因致危¶
懼頭鬢皆白既以下戒子孫無為大字楷法張華云¶
京兆韋誕子熊潁川鍾繇子會並善𨽻書初青龍中¶
洛陽許鄴三都宫觀始成詔令仲將大為題署以為¶
永制給御筆墨皆不任用因曰蔡邕自矜能書兼斯¶
<pb:KR3h0070_WYG_274-11b>¶
喜之法非流紈體素不妄下筆夫工欲善其事必先¶
利其器若用張芝筆左伯紙及臣墨兼此三具又得¶
臣手然後可以建徑丈之勢方寸千言然真迹之妙¶
亞乎索靖也嘉平五年卒年七十五八分𨽻章飛白¶
入妙小篆入能(書斷)¶
¶
　　袁昻書評已見一百三十九卷¶
¶
　　庾肩吾書品列上之下論見一百三十八卷¶
¶
　　竇臮述書賦評見一百四十一卷¶
¶
<pb:KR3h0070_WYG_274-12a>¶
　　南宫既建明帝令侍中京兆韋誕以古篆書之(水經注)¶
韋誕作剪刀篆亦曰金錯書(夢英十八體書)¶
¶
　　韋康¶
¶
　　韋康字元將誕兄亦工書(書斷)¶
¶
　　韋熊¶
¶
　　韋熊字少季誕之子亦善𨽻書時人云名公之子不¶
有二事世所美焉(書斷)¶
¶
　　庾肩吾書品列下之下論見一百三十八卷¶
¶
<pb:KR3h0070_WYG_274-12b>¶
　　張揖¶
¶
　　張揖清河人魏初博士著埤倉廣雅古今字詁(江式論書¶
表)¶
¶
　　劉廙¶
¶
　　劉廙字恭嗣南陽安衆人也為五官將文學文帝器¶
之命廙通草書廙荅曰初以尊卑有序不敢修草必¶
如嚴命何敢以辭位為侍中爵關内侯(魏志本傳)¶
¶
　　虞松¶
¶
<pb:KR3h0070_WYG_274-13a>¶
　　虞松字叔茂陳留人也九江太守邊讓外孫弱冠有¶
才宣王辟為掾年二十四遷中書郎遂至太守(魏書鍾繇¶
傳注)¶
¶
　　竇臮述書賦評見一百四十一卷¶
¶
　　注云今見𨽻紙草書具姓名一紙十一行也¶
¶
　　應璩¶
¶
　　應璩字休璉瑒之弟汝南人博學好屬文善為書記¶
文明帝世厯官散騎常侍齊王即位遷侍中大將軍¶
<pb:KR3h0070_WYG_274-13b>¶
長史(魏志王粲傳)¶
¶
　　應璩以文章貴顯亦善書(書史會要)¶
¶
　　杜畿　杜恕¶
¶
　　杜畿字伯侯京兆杜陵人也為河東太守文帝時為¶
尚書僕射諡戴侯(魏志本傳)¶
¶
　　杜恕字務伯畿之子也太和中為散騎黄門侍郎後¶
出為幽州刺史加建威將軍䕶烏桓校尉(魏志本傳)¶
京兆杜畿魏尚書僕射子恕東郡太守孫預荆州刺¶
<pb:KR3h0070_WYG_274-14a>¶
史三世善草藁(羊欣撰録)¶
¶
　　諸葛誕¶
¶
　　諸葛誕字公休琅邪陽都人封髙平侯為征東大將¶
軍(魏志本傳)¶
¶
　　諸葛誕常倚柱書雷震其柱誕書自若(金壺記)¶
¶
　　夏侯𤣥¶
¶
　　夏侯𤣥字太初尚子沛國譙人少知名官至太常(魏志)¶
夏侯太初常倚柱作書時大雨霹靂破所倚柱神色¶
<pb:KR3h0070_WYG_274-14b>¶
無變書如故(世說新語)　金壺記與諸葛誕事並載¶
¶
　　韋秀¶
¶
　　庾肩吾書品列下之上論見一百三十八卷¶
¶
　　鍾輿¶
¶
　　庾肩吾書品列下之上論見一百三十八卷¶
¶
　　徐幹¶
¶
　　字偉臣正始中與王粲等號建安七子善章草(書史會要)¶
¶
　　蘇林¶
¶
<pb:KR3h0070_WYG_274-15a>¶
　　字孝友陳留人博學多通古今字指凡諸書傳文問¶
危疑林皆釋之建安中為五官將文學黄初中為博¶
士給事中文帝典論所稱蘇林是也(魏志劉劭傳)　蘇林¶
有書名(書史㑹要)¶
¶
　　王明山¶
¶
　　太原祁人凌少子最知名善書多技藝人得其書皆¶
以為法(魏志王凌傳)¶
¶
　　江偉¶
¶
<pb:KR3h0070_WYG_274-15b>¶
　　見王愔文字志　書家傳云藝文類聚作晉人詩紀¶
有江偉荅賀蜡詩序云正元二年晉無正元之號按¶
正元乃髙貴鄉公年號當是其時人¶
¶
　　陳翕¶
¶
　　張平子碑隂二銘崔子玉陳翕悉是𨽻字(水經注)¶
¶
　　呉¶
¶
　　張昭¶
¶
　　張昭字子布彭城人也少好學善𨽻書孫策命為長¶
<pb:KR3h0070_WYG_274-16a>¶
史撫軍中郎将權稱尊號拜輔呉将軍諡文侯(吳志)¶
庾肩吾書品列中之下論見一百三十八卷¶
¶
　　張紘¶
¶
　　張紘字子剛廣陵人權以紘為長史(吳志本傳)¶
¶
　　紘善小篆官至侍御史年六十一卒孔融與子剛書¶
曰前勞筆迹乃多為篆舉篇見字欣然獨笑如復觀¶
其人融之此言不易而得紘之小篆時頗有聲(書斷)¶
紘工小篆飛白(書史會要)¶
¶
<pb:KR3h0070_WYG_274-16b>¶
　　皇象　　吳人皇象能草世稱沉著痛快(羊欣撰録)¶
¶
　　呉皇象字休明廣陵江都人也官至侍中工章草師¶
扵杜度先是有張子並扵時有陳良輔並稱能書然¶
陳恨瘦張恨峻休明斟酌其間甚得其妙與嚴武等¶
稱八絶世謂沈著痛快抱朴云書聖者皇象懐瓘以¶
為右軍𨽻書以一形而衆相萬字皆别休明章草雖¶
相衆而形一萬字皆同各造其極則實而不朴文而¶
不華其寫春秋最為絶妙八分雄才逸力乃相亞扵¶
<pb:KR3h0070_WYG_274-17a>¶
蔡邕而妖冶不逮通議傷扵多肉矣休明章草入神¶
八分入妙小篆入能(書斷)¶
¶
　　吳皇象字休明廣陵人官至侍中工八分篆草初學¶
扵杜度作章草文而不華質而不野沈著痛快世以¶
書聖稱論者以象書比龍蠖蟄啟伸槃腹行盖言其¶
蟠屈騰踔有縱横自然之妙或謂如歌聲遶梁琴人¶
捨徽則又見其遺音餘韻得之扵筆墨外也象作八¶
分亦自雄逸遂與蔡邕後先然人材固有分量當時¶
<pb:KR3h0070_WYG_274-17b>¶
以象書為章草入神八分入妙篆入能其亦善品藻¶
者也今御府所蔵章草書一　急就章(宣和書譜)¶
¶
　　袁昂書評已見一百三十九卷¶
¶
　　庾肩吾書品列上之下論見一百三十八卷¶
¶
　　李嗣真書品列上中品論見一百三十八卷¶
¶
　　竇臮述書賦評見一百四十一卷¶
¶
　　注云今見帶名章草帖一表七行并寫春秋哀公¶
上第二十九卷首元年餘自二年至十三年盡尾¶
<pb:KR3h0070_WYG_274-18a>¶
足其紙每一大幅有一縫線聨合之六元凱押尾¶
云此是蠒紙𦂳薄有脉似樺皮以諸蠒比類殊有¶
異者也¶
¶
　　皇象書吳大帝碑在江寧府雖本漢𨽻然探竒振古¶
有三代純樸氣羊欣稱象善草書張懐瓘惟稱象小¶
篆入能獨不言象為𨽻字疑此碑近出前人未見(廣川¶
書跋)¶
¶
　　書急就篇者多以草書寫之今惟有一本相傳是皇¶
<pb:KR3h0070_WYG_274-18b>¶
象寫(玉海)¶
¶
　　金壺記云其書春秋尤妙¶
¶
　　劉纂　岑伯然　朱季平¶
¶
　　晉葛洪云呉之善書者皇象劉纂岑伯然朱季平皆¶
一代之絶手(抱朴子)¶
¶
　　蘇建¶
¶
　　蘇建官至中郎其書與皇象同所書禪國文今在宜¶
興善卷山中(書史㑹要)¶
¶
<pb:KR3h0070_WYG_274-19a>¶
　　賀邵¶
¶
　　賀邵字興伯會稽山隂人也孫皓時中書令領太子¶
太傅(呉志)¶
¶
　　述書賦評見一百四十一卷¶
¶
　　注云今見章草書帶名一帖五行¶
¶
　　朱育¶
¶
　　朱育山隂人少好竒字凡所特達依體象類造作異¶
字千名以上育後仕為東觀令加位侍中推刺占射¶
<pb:KR3h0070_WYG_274-19b>¶
文藝優絶(㑹稽典録)¶
¶
　　朱育異字二卷(唐書藝文志)¶
¶
　　諸葛融¶
¶
　　諸葛融字叔長瑾之次子也瑯琊陽都人學為章句¶
博而不精性寛容多技藝後拜騎都尉(吳志諸葛瑾傳注)¶
諸葛融善書(書史㑹要)¶
¶
　　張宏¶
¶
　　飛白本是題宫殿八分之輕者全用楷法吳時張宏¶
<pb:KR3h0070_WYG_274-20a>¶
好學不仕常著烏巾人號為張烏巾此人特善飛白¶
能書者鮮不好之(羊欣撰録)¶
¶
　　呉處士張宏字敬禮呉郡人篤學不仕恒著烏巾時¶
號張烏巾并善篆𨽻其飛白妙絶當時飄若雲㳺激¶
如驚電飛仙舞鶴之態有類焉自作飛白序勢備說¶
其美也歐陽詢曰飛白張烏巾冠世其後逸少子敬¶
亦稱妙絶敬禮飛白入妙小篆入能(書斷)¶
¶
　　沈友¶
¶
<pb:KR3h0070_WYG_274-20b>¶
　　沈友字子正呉郡人弱冠博學善屬文辭兼好武事¶
注孫子兵法又辨扵口衆咸言其筆之妙舌之妙刀¶
之妙三者皆過絶扵人(張勃吳録)¶
¶
　　沈友少好學書(金壺記)¶
¶
　　陳梁甫¶
¶
　　陳梁甫能書(呉志趙達傳注)¶
¶
　　釋支謙¶
¶
　　釋支謙字恭明一名越本月支人博覽經籍莫不諳¶
<pb:KR3h0070_WYG_274-21a>¶
究世間伎藝多所綜習遍學異書通六國語孫權拜¶
為博士謙以經多梵文集衆本譯為漢文行扵世(髙僧¶
傳)¶
¶
　　蜀¶
¶
　　諸葛亮¶
¶
　　諸葛亮字孔明瑯琊陽都人漢司𨽻校尉諸葛豐後¶
也先主即位策亮為丞相建興元年封武鄉侯諡忠¶
武(蜀志)¶
¶
<pb:KR3h0070_WYG_274-21b>¶
　　諸葛亮字孔明瑯琊陽都人也少孤依從父元元卒¶
亮躬耕南陽髙卧不仕蜀先主三往見然後起先主¶
喜而謂其臣曰吾之得亮猶魚之得水也其王霸之¶
略皆先定扵胸中卒如所期嘗自比管仲樂毅識者¶
許之善畫亦喜作草字雖不以書稱世得其遺跡必¶
珍玩之有創物之智出扵意匠為木牛流馬皆足以¶
驚世絶俗而八陣圖咸得其要以是心畫之妙可以¶
不學而能盖緒餘以及扵此耳仕蜀位至丞相今御¶
<pb:KR3h0070_WYG_274-22a>¶
府所蔵草書一　逺涉帖(宣和書譜)¶
¶
　　蜀主採金牛山鐵鑄八劒並是亮書(刀劒録)¶
¶
　　先主嘗作三鼎皆孔明篆𨽻八分書極工妙(周越古今法書¶
苑)¶
¶
　　許靖¶
¶
　　許靖字文休汝南平輿人少與從弟劭俱知名建安¶
十六年轉在蜀郡先主即尊號策靖作司徒年逾七¶
十丞相諸葛亮皆為之拜(蜀志本傳)¶
¶
<pb:KR3h0070_WYG_274-22b>¶
　　許靖行草品下之下(韋續九品書人論)¶
¶
　　劉敏¶
¶
　　劉敏零陵人優之孫優父綽本彭城人為零陵太守¶
因徙家焉敏善草書帝禪時除侍御史為揚威将軍¶
以功封雲亭侯拜成都大尹(永州志)¶
¶
　　張飛¶
¶
　　張飛字益徳涿郡人也章武元年遷車騎将軍領司¶
𨽻校尉封西鄉侯諡曰桓(蜀志本傳)¶
¶
<pb:KR3h0070_WYG_274-23a>¶
　　涪陵有張飛刁斗銘其文字甚工飛所書也張士環¶
詩云人間刁斗見銀鈎(丹鉛總録)¶
¶
　　飛不獨有八分書刁斗銘又有流江縣紀功題名云¶
漢將軍飛率精兵萬人大破賊首張郃扵八濛立馬¶
勒銘(陳繼儒太平清話)¶
¶
　　來敏¶
¶
　　來敏字敬達義陽新野人來歙之後也渉獵書籍善¶
左氏春秋尤精扵倉雅訓詁好是正文字後為執慎¶
<pb:KR3h0070_WYG_274-23b>¶
将軍(蜀志本傳)¶
¶
　　蜀漢諸葛孔明書跋¶
¶
　　武侯手翰惟此數十字嗟乎鍾繇梁鵠之跡布寰區¶
至老瞞穢滓猶有餘氛而獨無表章及此者余扵無¶
信二國諸帖未嘗不薫沐正襟拜啟扵前流涕扵後¶
也(墨林快事)¶
¶
　　蜀漢張飛刁斗銘¶
¶
　　張士環詩云天下英雄只豫州阿瞞不共戴天仇山¶
<pb:KR3h0070_WYG_274-24a>¶
河割據三分國宇宙威名丈八矛江上祠堂嚴劍佩¶
人間刁斗見銀鈎空餘諸葛秦州表左袒何人復為¶
劉¶
¶
　　諸葛瞻¶
¶
　　諸葛瞻字思逺亮之子官至衛将軍亦能書(書史會要)¶
¶
¶
¶
<pb:KR3h0070_WYG_274-24b>¶
¶
¶
¶
¶
¶
¶
¶
¶
　　六藝之一録卷三百十六¶
¶

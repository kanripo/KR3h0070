# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.340446
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 234
<pb:KR3h0070_WYG_234-1a>¶
　　欽定四庫全書¶
¶
　　六藝之一録卷二百七十六　　錢唐倪濤撰¶
¶
　　歴朝書論六¶
¶
　　唐張懐瓘玉堂禁經¶
¶
　　夫人工書須從師授必先識勢乃可加功功勢既明則¶
務遲澀遲澀分矣無繫拘跔拘跔既亡求諸變態變態¶
之旨在於奮斫奮斫之理資於異狀異狀之變無溺荒¶
僻荒僻去矣務於神采神采之至幾於𤣥㣲則宕逸無¶
<pb:KR3h0070_WYG_234-1b>¶
方矣設乃一向規矩隨其工拙以追肥瘦之體疎宻齊¶
平之狀過乃戒之於速留乃畏之於遲進退生疑臧否¶
不决運用迷於筆前震動惑於手下若此欲速造𤣥㣲¶
未之有也今論㸃畫偏傍用筆向背皆宗元常逸少兼¶
逓代傳變各有所由備其軌範並列條貫¶
¶
　　用筆法¶
¶
　　夫書之為體不可專執用筆之勢不可一槩雖心法古¶
而制在當時遲速之態資於合宜大凡筆法㸃畫八體¶
<pb:KR3h0070_WYG_234-2a>¶
備於永字¶
¶
　　八法之外更相五勢以備制度¶
¶
　　門一曰鈎裹勢須圓而憿鋒罔閔二字用之¶
¶
　　刀二曰鈎努勢須圓角而趯均勻旬勿字用之¶
¶
　　丶三曰衮筆勢須按鋒上下衂之今令字下㸃用之¶
¶
　　丨四曰儓筆勢𦂳策之鍾法上字用之¶
¶
　　一五曰奮筆勢須險策之草書一二三字用之¶
¶
　　又有用筆腕下起伏之法用則有勢字無常形¶
¶
<pb:KR3h0070_WYG_234-2b>¶
　　一曰頓筆推鋒驟衂是也則努法下脚用之¶
¶
　　二曰挫筆挨鋒㨗進是也下三㸃皆用之¶
¶
　　三曰馭鋒直撞是也有㸃連物則名暗築目其是也¶
¶
　　四曰蹲鋒緩豪蹲節輕重有凖是也一乙等用之¶
¶
　　五曰&KR2230;鋒駐筆下衂是也夫有趯者必先&KR2230;之刀一是¶
也¶
¶
　　六曰衂鋒住鋒暗挼是也烈火用之¶
¶
　　七曰趯鋒緊御澀進如錐畫石是也¶
¶
<pb:KR3h0070_WYG_234-3a>¶
　　八曰按鋒囊鋒虚闊章草磔法用之¶
¶
　　九曰掲筆側鋒平發人天脚是也如鳥爪形¶
¶
　　烈火異勢¶
¶
　　从此名烈火勢出於正體書於銘石時或用之法以發¶
勢築迅憿而勁側从字頭僉字脚用之¶
¶
　　灬此名各自立勢勢則抵背潜衂視之不見考之則彰¶
乃鍾法即繇白然字下是耳後王逸少用之不怠隸用¶
之¶
¶
<pb:KR3h0070_WYG_234-3b>¶
　　灬此名聨飛勢似連緜相顧不絶法以暗衂而㣲著勢¶
以輕掲而潜趯乃右軍變於鍾法而參諸行法則樂毅¶
論燕字無字時或用之為後遵用守而不替至於今矣¶
灬此名布棊俗勢凡拙不可為也¶
¶
　　散水異法¶
¶
　　氵此名逓相顯異意以或藏或露狀類不同法以剛側¶
而中偃下潜挫而趯鋒則右軍黄庭經樂毅論用此也¶
氵此名潛相矚視外雖解摘内則相附此蓋鍾法上□¶
<pb:KR3h0070_WYG_234-4a>¶
以潛鋒暗衂下以迅趯而㨗遣右軍遵用之於真隸常¶
為之¶
¶
　　氵此行書法以㣲按而餉掲意以輕利為美鍾張二王¶
行書並用此法¶
¶
　　&KR2151;此草書法&KR2151;以借勢捷遣而已若失之以緩滯即其¶
為病甚矣不可不慎也¶
¶
　　勒法異勢¶
¶
　　一此名鱗勒鱗勒之中勢存仰策而收雖云仰收無使¶
<pb:KR3h0070_WYG_234-4b>¶
芒角芒角則失於遒潤矣鍾王以下常用之¶
¶
　　丨此名借勢法以不仰策及鱗勒但取古勁枯澀無求¶
銛利則其妙也右軍通變以避駢勢夫為真隸必先用¶
之¶
¶
　　一此名草勢法以險策㨗挫鋒露飛動而已¶
¶
　　一此名平布凡俗不可用也¶
¶
　　䇿變異勢¶
¶
　　二此名逓相顯異法以上背筆而仰策下緊趯而覆収¶
<pb:KR3h0070_WYG_234-5a>¶
則鍾書常用此王逸少參而行之¶
¶
　　二此名借勢不務策勒但取古澀而已雖云古澀用筆¶
之意不忘仰覆之理¶
¶
　　二此名章草草書之勢法以險勁飛動鍾張二王章草¶
草書常用此法也¶
¶
　　二此名布算時俗所貴非墨家態戒之¶
¶
　　三畫異勢¶
¶
　　三此名遞相解摘三畫用筆勢相類不求變異則涉凡¶
<pb:KR3h0070_WYG_234-5b>¶
淺法以上畫潛鋒平勒中畫背筆仰策下畫緊趯覆收¶
此蓋王法則黄庭經三門三字用之¶
¶
　　三此名遞相竦峙蓋行書用之法以上勒側而中策下¶
奮筆横飛鍾張二王行草並依此法¶
¶
　　三此名峭峻勢亦草書之法險利為勝¶
¶
　　三此名畫卦勢俗鄙不可用¶
¶
　　啄展異勢¶
¶
　　人此人入等法法以左罨畧而迅利右潛趯而戰行行¶
<pb:KR3h0070_WYG_234-6a>¶
勢盡而㣲著摘出而暗収脱若便抛下虞流滑則冥於¶
凡淺梁庾肩吾書論云將欲放而更畱謂此¶
¶
　　人此名交爭勢葢行草法也法以衂鋒啄掣㨗速疾進¶
為勢若交急意存力敵失之於鈍滑斯可慎也陳沙門¶
智永常用此法¶
¶
　　人此名章草之法法以潛按而㣲進輕掲而暗収趯之¶
欲利按之欲輕輕則滑勁而神清肥乃質滯而俗鈍王¶
濛草善于此法¶
¶
<pb:KR3h0070_WYG_234-6b>¶
　　乙脚異勢¶
¶
　　乙此名外略法蹲鋒緊略徐擲之不欲速速則失勢不¶
欲遲遲則緩怯此法葢鍾法稍涉于八分散隸則歐陽¶
詢守而不替¶
¶
　　乙此名蠆毒法法以引過其曲㣲以輕&KR2230;其鋒又以徐¶
収而趯之不欲出欲出則暗収如芒刺為善梁庾肩吾¶
書論云欲挑還置謂駐鋒而後趯也¶
¶
　　宀頭異勢¶
¶
<pb:KR3h0070_WYG_234-7a>¶
　　宀此名若&KR2230;夫上㸃既駐筆挫鋒左右¶
亦須挫鋒横畫亦須挫筆何者勢須順戒在及異則王書告誓寔字之¶
宀是也¶
¶
　　宀此名各相顯異上㸃既側横畫則勒左衂筆而擺鋒¶
右峻啄以輕掲則王書告誓容之宀是也¶
¶
　　宀此行書法法以圓而飛動為妙¶
¶
　　宀此章草書之法其於險側務在露鋒其於勾裏忌於¶
緩滯人不得法則失之忽㣲耳切慎之¶
¶
<pb:KR3h0070_WYG_234-7b>¶
　　倚戈異勢¶
¶
　　□此名折芒勢法以潜鋒緊趯趯意盡乃潛収之而趯¶
䟐之鍾繇哉字是也¶
¶
　　□此名秃出上下縮鋒雖言縮鋒亦須潛趯而頓衂則¶
虞世南常用斯法也¶
¶
　　□此名借勢既不潛趯而暗趯法以勁利而㨗遣則虞¶
少監歐陽率更用此法也¶
¶
　　□此名背趯時用之葢所以失之于前正之于後故右¶
<pb:KR3h0070_WYG_234-8a>¶
軍有言曰上俯而過矣下衂勾而就之則告誓後載字¶
是也¶
¶
　　頁脚異勢¶
¶
　　頁此狀上畫平勒而仰収其次暗築而憿鋒左右謂之¶
鈎裹其中布㸃相顧以更稱美夫以上竦之而仰策則¶
中偃而平収夫以策而再竦則左啄而右側故鍾張二¶
王應從頁並用之¶
¶
　　頁此名斗折不仰不策㸃不偃不収謂之壘塹張長史¶
<pb:KR3h0070_WYG_234-8b>¶
名之緫櫺非書家所為也¶
¶
　　垂針異勢¶
¶
　　丨此名頓筆以推挫為工此乃古法鍾元常守而不失¶
改為垂露¶
¶
　　丨此名懸針古無此法右軍書曲江序年字縁向下頓¶
筆嵗字三畫藏鋒與年字頓相逼遂改為垂露頓筆直¶
下垂針後人立懸針相承遵此也¶
¶
　　結裹法¶
¶
<pb:KR3h0070_WYG_234-9a>¶
　　夫言抑左昇右者圖國圓冏等字是也¶
¶
　　夫言舉左低右者崇豈耑等字是也¶
¶
　　夫言促左展右者尚勢常宣寡等字是也¶
¶
　　夫言實左虚右者月周用等字是也¶
¶
　　夫言左右掲腕之勢者令人入等字是也¶
¶
　　夫言一上一下不齊之勢者行何川等字是也¶
¶
　　夫言用鈎裹之勢者罔岡白田等字是也¶
¶
　　夫言欲挑還置之勢者元行乙寸等字是也¶
¶
<pb:KR3h0070_WYG_234-9b>¶
　　夫言用鈎努之勢者均勻旬勿等字是也¶
¶
　　夫言將欲放而更畱者人入木火等字是也¶
¶
　　凡工書㸃畫體理精𤣥約象立名究之可悟豈不以㸃¶
如利鑽鏤金畫如長錐界石仿兹用筆坐進千里夫書¶
第一用筆第二識勢第三裹束三者兼備然後為書茍¶
守一途即為未得夫用筆起止偏旁向背其要在蹲馭¶
起伏失勢豈止于散水烈火其要在權變改置裹束豈¶
止于虚實展促其要歸于互出曉此三者始可言書¶
¶
<pb:KR3h0070_WYG_234-10a>¶
　　書訣¶
¶
　　剡紙易墨心圓管直漿深色濃萬豪齊力先臨告誓次¶
寫黄庭骨豐肉潤入妙通靈努如直槊勒為横釘虚專¶
妥帖毆鬬崢嶸開張鳳翼聳擢芝英麤不為重細不為輕¶
纖微向背豪髪死生工之未盡已擅時名(墨池編)¶
¶
　　唐韓方明授筆要說¶
¶
　　昔嵗學書專求筆法貞元十五年授法於東海徐公璹¶
十七年授法於清河崔公邈由來逺矣自伯英以前未¶
<pb:KR3h0070_WYG_234-10b>¶
有真行草書之法姚思廉奉詔論書云王僧䖍荅竟陵¶
王書云張芝韋誕鍾㑹索靖二衛並得名書古今無以¶
辨其優劣唯見筆力驚絶耳時有羅暉趙襲並善書與¶
張芝同著名而張矜巧自許衆頗惑之嘗與大僕朱寛¶
書云上比崔杜不足下方羅趙有餘今言自古能書皆曰¶
鍾張按張自矜巧為衆所惑今言筆法亦不言自張芝¶
芝自云比崔杜不足即可信乎筆法起自崔瑗子玉明¶
矣清河公雖云傳筆法於張旭長史世之所傳得長史¶
<pb:KR3h0070_WYG_234-11a>¶
法者唯有得永字八法次有五執筆已下並未之有前¶
聞者乎方明傳之於清河公問八法起於隸字之始後¶
漢崔子玉厯鍾王以下傳授至於永禪師而至張旭始¶
𢎞八法次演五勢更備九用則萬字無不該於此墨道¶
之妙無不由之以成也夫把筆有五種大凡筆管長不¶
過五六寸貴用易便也¶
¶
　　第一執管夫書之妙在於執管既以雙指苞管亦當五¶
指共執其要實指虚掌鈎擫訐送亦曰抵送以備口傳¶
<pb:KR3h0070_WYG_234-11b>¶
手授之説也世俗皆以單指苞之則力不足而無神氣¶
每作一畫㸃雖有解法亦當使用不成曰平腕雙苞虚¶
掌實指妙無所加也¶
¶
　　第二&KR1911;管亦名拙管謂五指共&KR1911;其管末弔筆急疾無¶
體之書或起藁草用之今世俗多用五指&KR1911;管書則全¶
無筋骨慎不可效也¶
¶
　　第三撮管謂以五指撮其管末惟大草書或書圖幛用¶
之亦與拙管同也¶
¶
<pb:KR3h0070_WYG_234-12a>¶
　　第四握管謂捻拳握管於掌中懸腕以肘助力書之或¶
云起自諸葛誕倚柱書時雷霹柱裂書亦不輟當用壯¶
氣率以此握管書之非書家流所用也後王僧䖍用此¶
法葢以異於人故非本為也近有張從申郎中拙然而¶
為實為世笑也¶
¶
　　第五搦管謂從頭指至小指以管於第一二指節中搦¶
之亦是效握管小異所為有好異之輩竊為流俗書圖¶
幛用之或以示凡淺時提轉甚為怪異此又非書家之¶
<pb:KR3h0070_WYG_234-12b>¶
事也¶
¶
　　徐公曰置筆於大指中節前居轉動之際以頭指齊中¶
指兼助為力指自然實掌自然虚雖執之使齊必須用¶
之自在今人皆置筆當節礙其轉動拳指塞掌絶其力¶
勢况執之愈急愈滯不通縱用之規矩無以施為也¶
又曰夫執筆在乎便穩用筆在乎輕健故輕則須沈便¶
則須澀謂藏鋒也不澀則險勁之狀無由而生也太流¶
則便成浮滑浮滑則是為俗也故每㸃畫須依筆法然¶
<pb:KR3h0070_WYG_234-13a>¶
始稱書乃同古人之迹所為合於作者也¶
¶
　　又曰夫欲書先當想看所書一紙之中是何詞句言語¶
多少及紙色目相稱以何等書令與書體相合或真或¶
行或草與紙相當然意在筆前筆居心後皆須存用筆¶
法想有難書之字預於心中布置然後下筆自然容與¶
徘徊意態雄逸不得臨時無法任筆所成則非謂能解¶
也(書苑菁華)¶
¶
　　唐盧攜臨池妙訣(一作范陽盧雋)¶
¶
<pb:KR3h0070_WYG_234-13b>¶
　　吳郡張旭言自智永禪師過江楷法隨渡永禪師乃羲¶
獻之孫得其家法以授虞世南虞傳陸柬之陸傳子彦¶
逺彦逺僕之堂舅以授余不然何以知古人之詞云爾¶
攜按永禪師從姪纂及孫涣皆善書能繼世張懐瓘書¶
斷稱上官儀師法虞公過於纂矣張志遜又纂之亞是¶
則非獨專於陸也王叔明書後品又云虞褚同師於史¶
陵陵葢隋人也旭之傳法葢多其人若韓太傳滉徐吏¶
部浩顔魯公真卿魏仲犀又傳蔣陸及從姪野奴二人¶
<pb:KR3h0070_WYG_234-14a>¶
予所知者又傳清河崔邈邈傳褚長文韓方明徐吏部¶
傳之皇甫閲閲以柳宗元員外為入室劉尚書禹錫為¶
及門者言柳公常未許為伍柳傳方少卿直温近代賀¶
拔員外惎寇司馬璋李中丞戎與方皆得名者葢書非¶
口傳手授而云能知未之見也小子蒙昧常有心焉而¶
良師不遇嵗月久矣天機懵然因取翰林隠術右軍筆¶
勢論徐吏部論書竇臮字格永字八法勢論刪繁選要¶
以為其篇繫辭言智者觀其彖辭思過半矣儻學者覃¶
<pb:KR3h0070_WYG_234-14b>¶
思於此鍾繇羲獻誠可見其心乎¶
¶
　　第一用紙筆　　　　第二認勢¶
¶
　　第三裹束　　　　　第四真如立行如行¶
¶
　　第五草如走　　　　第六上稀¶
¶
　　第七中勻　　　　　第八下宻¶
¶
　　用筆之法拓大指擫中指斂第二指拒名指令掌心虚¶
如握卵此大要也¶
¶
　　凡用筆以大指節外置筆令動轉自在然後奔頭微拒¶
<pb:KR3h0070_WYG_234-15a>¶
奔中中鈎筆拒亦勿令太緊名指拒中指小指拒名指¶
此細要也皆不過雙苞自然虚掌實指永字論云以大¶
指拓頭指鉤中指此葢言單苞者然必須氣脈均勻拳¶
心須虛虚則轉側圓順腕須挺起黏紙則輕重失準把¶
筆淺深在去紙逺近逺則浮泛虚薄近則揾鋒體重¶
用水墨之法水散而墨在迹浮而稜斂有若自然紙剛¶
則用軟筆䇿掠按拂制在一鋒紙柔用硬筆衮努鈎磔¶
順成在指純剛如以錐畫石純柔如以泥洗泥既不圓¶
<pb:KR3h0070_WYG_234-15b>¶
暢神格亡矣書石及壁同紙剛例葢相得也(書苑菁華)¶
¶
　　唐林韞撥鐙四字法¶
¶
　　推　拖　撚　拽¶
¶
　　序曰韞咸通末為州刑掾時廬陵盧肇罷南浦太守歸¶
宜春公之文翰故海内知名韞竊慕小學因師於盧公¶
子弟安期嵗餘盧公忽相謂曰子學吾書但求其力耳¶
殊不知用筆之力不在於力用於力筆死矣虚掌實指¶
指不入掌東西上下何所閡焉常人云永字八法乃㸃¶
<pb:KR3h0070_WYG_234-16a>¶
畫爾拘於一字何異守株翰林禁經云筆貴饒左書尚¶
遲澀此君臣之道也大凡㸃畫不在拘之長短逺近但¶
無遏其勢俾令筋骨相連意在筆前然後作字若平直¶
相似狀如算子此畫爾非書也吾昔授教於韓吏部其¶
法曰撥鐙今將授子子勿妄傳推拖撚拽是也訣盡於¶
此子其㫖而味乎韞加以久罹戎事筆硯多亡終不能¶
窮其妙亦猶古之有得不死術者人將從學焉未至得¶
術者物故歎恨不極人或議之曰彼尚不能自免何恨¶
<pb:KR3h0070_WYG_234-16b>¶
之有客曰昔有善算術者臨終傳於子終不能曉乃傳¶
於人他人盡其妙彼何妨得而不能演哉愚雖受盧公¶
之命既不能自益其要妙敢恡復傳於智者¶
¶
　　鐙馬鐙也葢以筆管著中指名指尖令員活易轉動¶
著筆既直則虎口間空員如馬鐙也足踏馬鐙淺則¶
易轉運手執筆管亦欲其淺則易於撥動矣(書苑菁華)¶
¶
　　唐陸希聲撥鐙五字法¶
¶
　　擫　押　鈎　抵　格¶
¶
<pb:KR3h0070_WYG_234-17a>¶
　　宋錢若水曰古之善書鮮有得筆法者唐陸希聲得¶
之凡五字擫押鈎抵格用筆雙鈎則㸃畫遒勁而盡¶
妙矣謂之撥鐙法希聲常言昔二王皆傳此法自斯¶
公以至陽氷亦得之希聲以授沙門辯光刁衍言江¶
南後主得此法書絶勁復増二字曰導送今待詔尹¶
熙古亦得之時所書為一時之絶李無惑工篆亦得¶
其法查道始習篆患其體勢柔弱熙古教以此法仍¶
雙鈎用筆經半年始熟而篆體勁直甚佳(陳賔桃源手聴)¶
¶
<pb:KR3h0070_WYG_234-17b>¶
　　南唐李後主煜書述¶
¶
　　壯嵗書亦壯猶驃姚十八從軍初擁千騎憑陵沙漠而¶
目無全敵又如夏雲竒峰畏日烈景縱横炎炎不可向¶
邇其任勢也如此老來書亦老如諸葛亮董戎朱叡接¶
敵舉板輿自隨以白羽麾軍不見其風骨而豪素相適¶
筆無全鋒噫壯老不同功用則異唯所能者可與言之¶
書有七字法謂之撥鐙自衛夫人并鍾王傳授於歐顔¶
褚陸等流於此日然世人罕知其道者余以幸㑹得受¶
<pb:KR3h0070_WYG_234-18a>¶
誨於先生奇哉是書也非天賦其性口受要訣然後研¶
功覃思則不能窮其奥妙安得不祕而寳之所謂法者¶
擫壓鈎掲抵拒導送是也此字今有顔公真卿墨蹟尚¶
存於世余恐將來學者無所聞焉故聊記之¶
¶
　　擫者擫大指骨上節下端用力欲直如提千鈞¶
¶
　　壓者捺食指著中節旁¶
¶
　　鈎者鈎中指著指尖鈎筆令向下¶
¶
　　掲者掲名指著指爪肉之際掲筆令向上¶
¶
<pb:KR3h0070_WYG_234-18b>¶
　　抵者名指掲筆中指抵住¶
¶
　　拒者中指鈎筆名指拒定¶
¶
　　導者小指引名指過右¶
¶
　　送者小指送名指過左(書苑菁華)¶
¶
　　唐李訓翰林傳授隠術¶
¶
　　夫學書者先須識㸃畫去處名字然後集其筆法則結¶
束得所變通有憑畫不變喻排算子㸃不變如若布棊¶
方不變成斗員不變成鈎斯則病之甚也崔子玉云觀¶
<pb:KR3h0070_WYG_234-19a>¶
其法象俯仰有儀方不中矩員不中規抑左揚右望之¶
若敧陶隠居云近左虚右分間不同視之不足學之難¶
工並其術也¶
¶
　　楷法起於上谷王次仲蔡邕崔瑗悉能為之鍾元常用¶
之盡妙王逸少得於神采永禪師不隳世徳歐陽詢虞¶
世南克彰時譽遞於變互不失其宗八法熟閑異態皆¶
識若明此道始可攻書爾¶
¶
　　夫學書先識宗㫖不知隠術難以求工鍾王以來例皆¶
<pb:KR3h0070_WYG_234-19b>¶
口授雖則心存於法而制在臨時遲速之態資於合宜¶
大凡筆法㸃畫八體備於永字取則而已然八體於疑¶
字之始後漢崔子玉厯鍾王以下傳授所用八體該於¶
萬字墨道之最不可不明又有先達於八體之外更演¶
五勢以為制度¶
¶
　　一鈎裹勢¶
¶
　　須員角而蹲鋒用中指鈎以成之如岡同田白南等¶
字用之¶
¶
<pb:KR3h0070_WYG_234-20a>¶
　　二鈎努勢¶
¶
　　須名指抵之中員角而趯鋒以指包而成之如均勻¶
旬勿力等字用之¶
¶
　　三衮筆勢¶
¶
　　須按鋒上下蹙衂之今令字下㸃是也¶
¶
　　四&KR1899;筆勢¶
¶
　　須擡筆䜿策之鍾元常書上字常用之是也¶
¶
　　五奮筆勢¶
¶
<pb:KR3h0070_WYG_234-20b>¶
　　險策是也草書一二三字用之¶
¶
　　夫學先賢書實難為意氣先知筆理初㑹指歸行行皆¶
有活法字字盡如生動師資相契血脈相傳其理淵澄¶
不可具載(書苑菁華)¶
¶
　　歐陽率更書三十六法¶
¶
　　排疊　字欲其排疊疎密停勻不可或闊或狹如夀藳¶
畫竇筆麗羸爨之字系旁言旁之類八法所謂分間布¶
白又曰調勻㸃畫是也髙宗書法所謂堆垜亦是也¶
¶
<pb:KR3h0070_WYG_234-21a>¶
　　避就　避密就疎避險就易避逺就近欲其彼此映帶¶
得宜又如廬字上一撇既尖下一撇不當相同府字¶
一筆向下一筆向左逢字下辵㧞出則上必作㸃亦¶
避重叠而就簡徑也¶
¶
　　頂戴　字之承上者多惟上重下輕者頂戴欲其得勢¶
如疊壘藥鸞驚鷺鬐聲醫之類八訣所謂正如人上¶
稱下載又謂不可頭輕尾重是也¶
¶
　　穿插　字畫交錯者欲其疎密長短大小勻停如中弗¶
<pb:KR3h0070_WYG_234-21b>¶
井曲冊兼禹禺爽爾襄甬耳婁由垂車無密之類八¶
訣所謂四面停勻八邊具備是也¶
¶
　　向背　字有相向者有相背者各有體勢不可差錯相向¶
如非卯好知和之類是也相背如北兆肥根之類是也¶
¶
　　偏側　字之正者固多若有偏側敧斜亦當隨其字勢結¶
體偏向右者如心戈衣幾之類向左者如夕朋乃勿少厷¶
之類正如偏者如亥女丈乂互不之類字法所謂偏者¶
正之正者偏之又其妙也八訣又謂勿令偏側亦是也¶
¶
<pb:KR3h0070_WYG_234-22a>¶
　　挑&KR2488;　字之形勢有須挑&KR2488;者如戈弋武丸氣之類又¶
如獻勵散斷之字左邊既多須得右邊&KR2488;之如省炙¶
之類上偏者須得下&KR2488;之使相稱為善¶
¶
　　相讓　字之左右或多或少須彼此相讓方為盡善如¶
馬旁系旁鳥旁諸字須平邊平直然後右邊可作字¶
否則妨礙不便如&KR1163;字以中央言上畫短讓兩糸出¶
如辦其中近下讓兩辛出如鷗鷗馳字兩旁俱上狹¶
下闊亦當相讓如嗚呼字口在左者宜近上和扣字¶
<pb:KR3h0070_WYG_234-22b>¶
口在右者宜近下使不妨礙然後為佳此類是也¶
¶
　　補空　如我哉字作㸃須對左邊實處不可與成㦸諸¶
戈字同如襲辟餐贛之類欲其四滿方正也如醴泉¶
銘建字是也¶
¶
　　覆葢　如寳容之類㸃須正畫須員明不宜相著上長¶
下短¶
¶
　　貼零　如令今冬寒之類是也¶
¶
　　黏合　字之本相離開者即欲黏合使相著顧揖乃佳¶
<pb:KR3h0070_WYG_234-23a>¶
如諸偏旁字卧鑒非門之類是也¶
¶
　　捷速　如風鳯之類兩邊速宜員擥用筆時左邊勢宜¶
疾背筆時意中如電是也¶
¶
　　滿不要虚　如園圃圖國回包南隔目四勾之類是也¶
¶
　　意連　字有形斷而意連者如之以心必小川州水求¶
之類是也¶
¶
　　覆冒　字之上大者必覆冒其下如雲頭穴宀&KR3209;頭奢¶
金食夆巷泰之類是也¶
¶
<pb:KR3h0070_WYG_234-23b>¶
　　垂曳　垂如都鄕卿卯夆之類曳如水支欠皮更辶走¶
民也之類是也¶
¶
　　借換　如醴泉銘祕字就示字右㸃作必字左㸃此借¶
換也黄庭經&KR1161;字&KR0034;字亦借換也又如靈字法帖中¶
或作&KR0034;或作小亦借換也又如蘇之為蘓秋之為秌¶
鵝之為鵞為䳘之類為其字難結體故互換如此亦¶
借換也所謂東西映帶也¶
¶
　　增減　字有難結體者或因筆畫少而增添如新之為¶
<pb:KR3h0070_WYG_234-24a>¶
新建之為建是也或因筆畫多而減省如曹之為曺¶
羙之為芙但欲體勢茂美不論古字當如何也¶
¶
　　應副　字之㸃畫稀少者欲其彼此相映帶故必得應¶
副相稱而後可又如龍詩讐轉之類必一畫對一畫¶
相應亦相副也¶
¶
　　撐拄　字之獨立者必得撐拄然後勁健可觀如可下¶
永亨亭寧丁手司卉草矛巾干予于弓之類是也¶
¶
　　朝揖　凡字之有偏旁者皆欲相顧兩文成字者為多¶
<pb:KR3h0070_WYG_234-24b>¶
如鄒謝鋤儲之類與三體成字者若讐斑之類尤欲¶
相朝揖八訣所謂迎相顧揖是也¶
¶
　　救應　凡作字一筆纔落便當思第二三筆如何救應¶
如何結裹書法所謂意在筆先文向思後是也¶
¶
　　附麗　字之形體有宜相附近者不可相離如形影飛¶
起超欲勉凡有文欠支旁者之類以小附大以少附¶
多是也¶
¶
　　回抱　回抱向左者如曷丐易匊之類向右者如艮鬼¶
<pb:KR3h0070_WYG_234-25a>¶
包旭它之類是也¶
¶
　　包裹　謂如園圃打圏之類四圍包裹也尚向上包下¶
幽凶下包上匱匡左包右旬匈右包左之類是也¶
¶
　　卻好　謂其包裹鬬湊不致失勢結束停當皆得其宜¶
也¶
¶
　　小成大　字以大成小者如冂辶下大者是也以小成¶
大則字之成形及其小字故謂之小成大如孤字只¶
在末後一乀寧字只在末後一亅欠字一拔戈字一¶
<pb:KR3h0070_WYG_234-25b>¶
㸃之類是也¶
¶
　　小大成形　謂小字大字各字有形勢也東坡先生曰¶
大字難於結宻而無間小字難於寛綽而有餘若能¶
大字結宻小字寛綽則盡善盡美矣¶
¶
　　小大　大小　書法曰大字促令小小字放令大自然¶
寛猛得宜譬如日字之小難與國字同大如一字二¶
字之疎亦欲字畫與宻者相間必當思所以位置排¶
布令相映帶得宜然後為上或曰謂上小下大上大¶
<pb:KR3h0070_WYG_234-26a>¶
下小欲其相稱亦一説也¶
¶
　　左小右大　此一節乃字之病左右大小欲其相停人¶
之結字易於左小而右大故此與下二節著其病也¶
¶
　　左髙右低　左短右長　此二節皆字之病不可左髙¶
右低是謂單肩左短右長八訣所謂勿令左短右長¶
是也¶
¶
　　褊　學歐書者易於作字狭長故此法欲其結束整齊¶
收斂緊宻排疊次第則有老氣書譜所謂密為老氣¶
<pb:KR3h0070_WYG_234-26b>¶
此所以貴為褊也¶
¶
　　各自成形　凡寫字欲其合而為一亦好分而異體亦¶
好由其能各自成形故也至於疎密大小長短闊狹¶
亦然要當消詳也¶
¶
　　相管領　欲其彼此顧盼不失位置上欲覆下下欲承¶
上左右亦然¶
¶
　　應接　字之㸃畫欲其互相應接兩㸃者如小八忄自¶
相應接三㸃者如系則左朝右中朝上右朝左四㸃¶
<pb:KR3h0070_WYG_234-27a>¶
如然無二字則兩旁二㸃相應中間接又作□亦相¶
應接至於丿乀水木州無之類亦然¶
¶
　　已上皆言其大略又在學者能以意消詳觸類而長¶
之可也(書法鈎𤣥)¶
¶
　　宋沈括論書法¶
¶
　　予從子遼喜學書嘗論曰書之神韻雖得之於心然法¶
度必資講學常患世之作字分制無法凡字有兩字三¶
四字合為一字者須字字可折若筆畫多寡相近者須¶
<pb:KR3h0070_WYG_234-27b>¶
令大小均停所謂筆畫相近如殺字乃四字合為一當¶
使乂木几又四者大小相均如尗字乃二字合為一當¶
使上小二者大小長短相均若畫多寡相逺即不可強¶
牽使停寡在左則取上齊寡在右則取下齊如从口从¶
金此多寡不同也吟則取上齊釦則取下齊如从上小¶
从又及从口从胃三字合者多寡不同則叔當取下齊¶
喟當取上齊如此之類不可不知又曰運筆之時當使¶
意在筆前此古人良法(夢溪筆談)¶
<pb:KR3h0070_WYG_234-28a>¶
¶
¶
¶
¶
¶
¶
¶
¶
<pb:KR3h0070_WYG_234-28b>¶
¶
¶
¶
¶
¶
¶
¶
¶
　　六藝之一録卷二百七十六¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.132027
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 26
<pb:KR3h0070_WYG_026-1a>¶
　　欽定四庫全書¶
¶
　　六藝之一録卷二十七　　　　錢唐倪濤撰¶
¶
　　石刻文字三¶
¶
　　石鼓　　賦　詩¶
¶
　　周伯温石鼓賦　予嘗考古石刻而岐陽石鼓為第¶
一毎讀韋韓蘇三君子之歌心益竒之訪諸士大夫¶
具在京師欲徃一觀而無由也皇上踐祚之始年有¶
詔置石鼓太學遂列於宣聖廟之兩塾尊之也明年¶
<pb:KR3h0070_WYG_026-1b>¶
改元皇慶余列國子生撫玩之獲償所願夫以三代¶
遺物置庠序中盛典也韓詩有云聖恩若許留太學¶
諸生講觧得切磋葢欲而不得故兾之於乎韓公不¶
得見於昔時而吾軰得見於今日何幸如之輙為賦¶
曰周有石鼓今在辟雍列橋門而甲乙相輝映於西¶
東紛質理之泐蝕偉形制之穹崇有文秩秩有詞渢¶
渢法皇頡之妙畫續小雅之變風蔚兮九天之儀鳳¶
蜿兮六合之神龍欣獸魚之物庶嘉車馬之攻同歴¶
<pb:KR3h0070_WYG_026-2a>¶
歴兮璚株森竦於元圃依依兮神雲隠見於蒼穹嗟¶
追琢之渾厚或制作於天工於赫宣王𢎞振頽綱四¶
國既遂百職既張睠兹農暇載飾戎行踵武前人蒐¶
於岐陽史籀才藝當時俊良播於聲詩勒之琳瑯其¶
形之不一者因樸質之自然其數盡於十者考治極¶
而功彰當戰國暴秦而韜晦者抑貞介逺其汙辱歴¶
兩漢六朝而不冺沒者必神物為之䕶防嵗紀茫茫¶
顯於李唐韋韓歌之靄其有芳迄宋宣和斯遷於梁¶
<pb:KR3h0070_WYG_026-2b>¶
金人襲没遂歸朔方維天子之龍飛&KR0110;文運之日昌¶
誕䧏徳音輦登上庠文石重藉周軒四旁六經彛訓¶
因時表章大比曠典因時舉揚遐邇縱觀陳迹復彰¶
嗟夫九州之鼎已沉淪而不可得岣嶁之石又漫㓕¶
而不復有維斯文為至寳實終古之罕偶惜捃摭之¶
有遺不見稱於魯叟何人之蚩蚩窪一為臼幸而文¶
存庸詔永乆後乎此者豈無祖龍之頌功茂陵之封¶
禪亦皆埋仆於榛莽雖萬一之或傳適足以著其君¶
<pb:KR3h0070_WYG_026-3a>¶
之無取然則石鼓之周流於世者天非徒夀之葢以¶
寄古文於不朽也乃作詩曰刻石鼔兮周賢王輦之¶
學兮自我皇紛胄子兮樂未央日詠歌兮揚揚維大¶
道兮無疆齊地乆兮天長維斯鼓兮作配勿壊兮勿¶
傷保億齡兮於耿光(鐵網珊瑚)¶
¶
　　李丙奎石鼓賦　偉周宣之中興鐫石鼓而勒成煩¶
鬼神之守䕶復遇元和之太平遡所來之何從實韓¶
門之張生愚嘗玩其辭考其義義雖宻而辭嚴與車¶
<pb:KR3h0070_WYG_026-3b>¶
攻而同意惟字體之瑰竒非科斗而非𨽻所恨者雨¶
淋日炙之既乆而其中可辨如䢩之非我僅百中之¶
一二其幸存而未冺宜退之之鋪張以炫耀於當世¶
謂刪詩為西行之迹使至寳為道旁之棄言有大而¶
實夸遂有來以歐陽子之議安知棄之者非三百篇¶
之刪詩又安知為之者非出於後來之好事(文翰類選)¶
羅曽石鼓賦　岐山石鼓或謂周成王時故物又或¶
以為宣王後來北方學者乃有以為宇文周所作者¶
<pb:KR3h0070_WYG_026-4a>¶
葢未有可考也觀其文徃徃與車攻吉日之詩相表¶
裏故知其為宣王作無疑讀昌黎石鼓之歌誦坡公¶
岐山之詠遂依托為之賦其辭曰子盍觀乎鳯翔八¶
觀之一乎岐&KR0708;蒼蒼西周故彊昔人伊誰内修外攘¶
予嘗訪遺踪於岐下得故物於榛荒曰莓龍剥落雨¶
墨淋漓者秦嶧山之碑乎細筋入骨玉樹交柯者漢¶
原廣之彛乎章殘字缺讀不能句快劍斫㫁生蛟鼉¶
非秦人詛楚人之辭乎葢歐陽不能語其妙而子雲¶
<pb:KR3h0070_WYG_026-4b>¶
不能識其竒也於是摩挲徙倚沉吟乆之然後喟然¶
歎曰我馬既同者車攻之徂東也其魚魴鯉者吉日¶
之宴語也彼頑然者不可扣之鳴兮吾知其為宣王¶
之石鼔也方其明堂受朝岐邑講蒐萬里無塵四海¶
一秋天戈麾日凝雲不流勒駿功於石鼓將永鎮於¶
岐周異銅仙之可移空囘首於萬牛嗟惟此石俛仰¶
千秋横竒寳於道側微慱雅其誰顧或龍騰而水躍¶
或鸞下而鳯翥雖字體不可知其誰之筆兮意作誦¶
<pb:KR3h0070_WYG_026-5a>¶
必當時之吉甫曽編詩之不見收兮亦何恨無人乎¶
李杜於是慨然授筆磨蒼崖之壁泚秋空之露取昌¶
黎慨嘆之言而作石鼓之賦¶
¶
　　韋應物石鼓歌周宣大獵兮岐之陽刻石表功兮煒¶
煌煌石如鼓形數止十風雨缺訛苔蘚&KR2531;今人濡紙¶
脱其文既擊既掃白黒分忽開滿卷不可識驚潛動¶
植走云云飛喘委蛇相糾錯乃是宣王之臣史籀作¶
一書遺此天地間精意長存世溟漠秦家祖龍還刻¶
<pb:KR3h0070_WYG_026-5b>¶
石碣石之罘李斯迹世人法古猶好傳持來比此殊¶
懸隔(韋蘇州集)¶
¶
　　韓愈石鼔歌張生手持石鼓文勸我試作石鼓歌少¶
陵無人謫仙死才薄將奈石鼓何周綱凌遲四海沸¶
宣王奮起揮天戈大開明堂受朝賀諸侯劍佩鳴相¶
磨蒐于岐陽逞雄俊萬里禽獸皆遮羅鐫功勒成告¶
萬世鑿石作鼓隓嵯峨從臣才藝咸第一簡選篆刻¶
留山阿雨淋日炙野火燒鬼物守䕶煩撝訶公從何¶
<pb:KR3h0070_WYG_026-6a>¶
處得紙本毫髪盡備無差訛辭嚴義宻讀難曉字體¶
不類隸與科年深豈免有缺劃快劍斫㫁生蛟鼉鸞¶
翔鳳翥衆仙下珊瑚碧樹交枝柯金繩鐵索鎻鈕壯¶
古鼎躍水龍騰梭陋儒編詩不收入二雅褊迫無委¶
蛇孔子西行不到秦掎摭星宿遺羲娥嗟予好古生¶
苦晚對此涕淚雙滂沱憶昔初䝉愽士徴其年始改¶
稱元和故人從軍在右輔為我量度掘臼科擢冠沐¶
浴告祭酒如此至寳存豈多氊包席褁可立致十鼓¶
<pb:KR3h0070_WYG_026-6b>¶
祗載數駱駝薦諸太廟比郜鼎光價豈止百倍過聖¶
恩若許留太學諸生講觧得切磋觀經鴻都尚填咽¶
坐見舉國來奔波剜苔剔蘚露節角安置妥貼平不¶
頗大厦深檐與葢覆經歴乆逺期無他中朝大官老¶
于事詎肯感激徒媕娿牧童敲火牛礪角誰復着手¶
為摩娑日銷月鑠就埋沒六年西顧空吟哦羲之俗¶
書趁姿媚數紙尚可博白鵞繼周八代征戰罷無人¶
收拾理則那方今太平日無事柄用儒術崇丘軻安¶
<pb:KR3h0070_WYG_026-7a>¶
能以此上論列願借辨口如懸河石鼓之歌止於此¶
於乎吾意其蹉跎(昌黎集)¶
¶
　　蘇軾石鼓歌　冬十二月嵗辛丑我初從政見魯叟¶
舊聞石鼓今見之文字鬱律蛟龍走細觀初以指畫¶
肚欲讀嗟如鉗在口韓公好古生已遲我今况又百¶
年後强尋偏旁推㸃畫時得一二遺八九我車既攻¶
馬亦同其魚維鱮貫之栁古器縱横猶識鼎衆星錯¶
落僅名斗糢糊半已似瘢胝詰曲猶能辨跟肘娟娟¶
<pb:KR3h0070_WYG_026-7b>¶
缺月隠雲霧濯濯嘉禾秀稂莠漂流百戰偶然存獨¶
立千載誰與友上追軒頡相唯諾下揖氷斯同鷇㲉¶
憶昔周宣歌鴻雁當時史籀變科斗厭亂人方思聖¶
賢中興天為生耆耉東征徐方闞虓虎北伐犬戎隨¶
指嗾象胥雜遝貢狼鹿方召聨翩賜圭卣遂因鼙鼓¶
思將帥豈為考擊煩矇瞍何人作頌比崧高萬古斯¶
文齊岣嶁勲勞至大不矜伐文武未逺猶忠厚欲尋¶
年代無甲乙豈有文字記誰某自從周衰更七國竟¶
<pb:KR3h0070_WYG_026-8a>¶
使秦人有九有掃除詩書誦法律投棄爼豆陳鞭扭¶
當年何人佐祖龍上蔡公子牽黄狗登山刻石頌功¶
烈來者無繼前無偶皆云皇帝廵四國烹㓕强秦救¶
黔首六經既已委灰塵此鼓亦應隨撃掊傳聞九鼎¶
淪泗上欲使萬夫沉水取暴君縱欲窮人力神物義¶
不汚秦垢是時石鼓何處避無乃天工令鬼守興亡¶
百變物自閒富貴一朝名不朽細思物理坐嘆息人¶
生安得如汝夀(東坡居士集)¶
¶
<pb:KR3h0070_WYG_026-8b>¶
　　蘇轍石鼓歌　岐山之陽石為鼓叩之不鳴懸無虡¶
以為無用百無直以為有用萬物祖置身無用有用¶
間自託周宣誰敢侮宣王没後墳壠平秦野蒼茫不¶
知處周人舊物惟存此文武遺民盡囚虜鼎鐘無在¶
鑄戈㦸宮殿已倒生禾黍厲宣子孫竄四方昭穆錯¶
亂不存譜時有過客悲先王綢繆牖户徹桑土思宣¶
不見幸鼓存由鼓求宣近為愈彼皆有用世所好天¶
地能生不能主君看項籍猛如狼身死未冷割為脯¶
<pb:KR3h0070_WYG_026-9a>¶
馬童楊喜豈不仁待汝封侯非怨汝何况外物固已¶
輕毛擒翡翠尾執麈惟有蒼石於此時獨以無用不¶
見數形骸偃蹇任苔蘚文字皴剥困風雨遭亂既以¶
無用全有用還為太平取古人不見見遺物如見方¶
召與申甫文非科斗可窮詰簡編不載無訓詁字形¶
漫汗隨石缺蒼蛇生角龍折股亦如老人遭暴横頥¶
下髭脱口齒齬形雖不具意可知有云楊栁貫魴鱮¶
魴鱮豈厭居溪谷自投網罟入君俎栁條柔弱長百¶
<pb:KR3h0070_WYG_026-9b>¶
尺挽之不斷細如縷以栁貫魚魚不傷貫不傷魚魚¶
樂死登之廟中鬼神格錫汝豐年多稌黍宣王用兵¶
征四國北摧犬戎南服楚將帥用命士卒驩死生不¶
顧闞虓虎問之何術能使然撫之如子敬如父弱栁¶
貫魚魚弗違仁人在上民不怒請看石鼓非徒然長¶
笑泰山刻秦語(欒城集)¶
¶
　　梅堯臣雷逸老倣石鼔文見遺因呈祭酒吳公作¶
石鼓作自周宣王宣王發憤蒐岐陽我車我馬攻既¶
<pb:KR3h0070_WYG_026-10a>¶
良射夫其同弓矢張舫舟又漁縛鱮魴何以貫之維¶
栁楊從官執筆言成章書在鼓腰鐫刻藏歴秦漢魏¶
下及唐無人着眼來形相村童戲坐老死喪世復一¶
世如鳥翔惟閲元和韓侍郎始得紙本歌且詳欲以¶
氊衣歸上庠天官媕阿駞肯將傳至我朝一鼔亡九¶
鼔缺剥文失行近人偶見安碓牀云鼔作臼刳中央¶
心喜遺篆猶在旁以臼易臼庸何傷以石補空恐舂¶
粱神物㑹合居一方雷氏有子胡而長日模月倣志¶
<pb:KR3h0070_WYG_026-10b>¶
莫强聚完辨舛經星霜四百六十飛鳯凰書成大軸¶
緑錦裝偏斜曲直筋骨藏攜之謁我巧趨蹌我無别¶
識心徬徨雖與乃父非故鄉少與乃父同杯觴老向¶
太學鬢已蒼樂子好古親縑緗誰能千載師史倉勤¶
此冷淡何肝腸而今祭酒禆聖皇五經新石立兩廊¶
我欲効韓非癡狂載致出闗無所幛至寳宜列孔子¶
堂固勝朽版堆屋牆然須雷生徃度量登車褁䕶令¶
相當誠非急務煩紀綱太平得有朝廷光山水大字¶
<pb:KR3h0070_WYG_026-11a>¶
輦已嘗於此豈不同粃糠海隅異獸乗舟航連日道¶
路費芻糧又與兹器殊柔剛感慨作詩聊激昂願因¶
諫疏投皂囊夜觀奎璧正吐芒天有河鼔亦焜煌持¶
此負鼎干成湯(宛陵集)¶
¶
　　張耒瓦器易石鼔文歌　周綱既季宣王作提劍揮¶
呵天地廓朝來吉日差我馬夜覩雲漢憂民瘼桓桓¶
方召執弓鉞蕩蕩申韓賜圭爵北驅獫狁走豺狼南¶
伐徐夷斬鯨鱷明堂車馬走争光清廟笙鏞户載樂¶
<pb:KR3h0070_WYG_026-11b>¶
岐陽大獵紀功成十鼓巖巖萬夫鑿千年兵火變朝¶
市後世紙筆傳㝠漠迹荒事逺貴者寡晴風霜月多¶
摧剝君誠嗜古更過我易以瓦器尤奇卓滿盤蒼玉¶
列我前制古形奇異雕琢羲皇已亡巧偽起采椽土¶
木消純樸何為獲此上古器經歴萬世遭搜掠寥寥¶
墨翟骨已朽尚有遺風傳隱約又疑晏子矯齊俗陶¶
土團泥從儉薄或云古者宗廟器斥棄金玉先誠確¶
是時此物叅鼎俎蕢桴土鼔誠為樂嗚呼二物信奇¶
<pb:KR3h0070_WYG_026-12a>¶
絶賴有吾徒與提握不然烏瓦與荒碑坐見塵埃就¶
零落(宛丘集)¶
¶
　　洪适石鼔詩　天作高山太王荒鸑鷟一鳴周翦商¶
郟鄏卜年大蒐講諸侯歛袵尊天王六月中興繩祖¶
武薄伐太原恢境土石崖可鑿詩可鐫千載神光薄¶
西滸槖駝輓入大梁都壁水湛湛河出圖中間兩鼔¶
備章句日維丙申不糢糊左驂秀弓射麋豕有魴有¶
&KR2362;君子漁光和石經屹相望詛楚登嶧非吾徒辛壬¶
<pb:KR3h0070_WYG_026-12b>¶
癸甲雁分翅橋門觀者堵牆如星沈東壁干戈起首¶
下足上天倒置景鍾糜碎九鼎飛王迹皇風吁掃地¶
誰與扛石徙幽燕兵車亂載包無氊敲火礪角小小¶
爾為礎為砧多歴年宣和殿中圖復古冠以車攻次¶
十鼓韓詩歐䟦盡兼收雲章剖判定魚魯先君辛苦¶
朔方歸文犀拱璧棄弗攜一編十襲自鐍秘更有司¶
馬鳯翔碑我生不辰今已老岐陽三雍身不到匆匆¶
北使接淅行在耶亡耶問無報整齊篆籀飾牙籖簡¶
<pb:KR3h0070_WYG_026-13a>¶
撮篇詠勞窮探致主有心歌小雅汗顔無術下登三¶
(盤洲集)¶
¶
　　張養浩石鼓詩　粤自鴻蒙剖元秘天祚有熊炎帝¶
繼侯剛覃思神與凝摹收三千之書契蒼姬一變史¶
籀出鯨攫鼇吐鳯鸞捩嬴秦自帝不古師遂使姦斯¶
愚叔世當時玉筯天下獨爾後争奇古文棄末流諸¶
子相祖述刓樸遺淳趁姿媚我嘗慨此愧疎淺一髪¶
空危萬鈞係朅來庠序覩石鼓玉立儼然三代器細¶
<pb:KR3h0070_WYG_026-13b>¶
思伊始將安庸或謂宣王章獵事且疑且信邈難詰¶
日月羣隂欲食既半為雷電下取將僅餘二百七十¶
二貞堅不墮刼火灰蒼古猶含太初氣世間鐘鼎瓦¶
礫如隻辭千金未為貴昌黎作歌恨才薄坡老來觀¶
惜時異區區流轉又㡬朝終不能忘見天意若令好¶
事堪把玩攘竊空&KR0063;窮萬計平生漫有博物名迫視¶
不能詳一字沈吟獨立西風前喬木荒烟日西墜(歸田¶
類藁)¶
¶
<pb:KR3h0070_WYG_026-14a>¶
　　揭徯斯石鼓詩　孔廟頽牆下周宣石鼓眠苔分敲¶
火迹雨洗篆蝸涎野老偷為臼居人打賣錢有形終¶
易盡流落漫堪憐(秋宜集)¶
¶
　　宋褧送汪編修出知餘姚州賦得石鼓作　翳昔中¶
興王振武岐陽蒐臣工作歌詩紀績用闡幽琢石製¶
為鼓深刻將垂休澤堅不少磷文字粲以周古拙出¶
史籀蟠錯分蛟蚪氊駝䕶轉徙逮閲三千秋天朝尤¶
寳惜移置宫牆陬栖息得所托珍秘價莫酬使者瑚¶
<pb:KR3h0070_WYG_026-14b>¶
璉器出守趨東甌敦樸且貴重華采殆罕儔旌麾暫¶
補外廊廟行見收亦若此鼓然置之崑崙丘(燕石集)¶
馬臻文廟石鼓詩　獵碣鐫功事惘然摩娑壊石卧¶
寒煙昌黎已道文殘缺又後昌黎五百年(霞外集)¶
吳師道賦得石鼓送達兼善出守紹興作　石刻三¶
代遺獨數岐陽蒐剥落卧榛菅奇寳誰見收金源亦¶
好事駞載來薊丘豈知橋門鎮天為興邦留吾老幸¶
摩娑老古思西周使君精篆法聲華振皇州足追史¶
<pb:KR3h0070_WYG_026-15a>¶
籀制惜值車攻休騑騑五馬來東向㑹稽逰㑹稽豈¶
無碑頌述徒夸浮願言宣仁化樹績垂千秌(吳禮部集)¶
吳萊荅陳彦理遺石經寄詩索石鼓文作　横山先¶
生多古玩太學石經分我半魏公世藏資州本金石¶
録中還散亂當時愛奇巧收拾筆畫昭回映雲漢流¶
傳到我真不逺虬甲鳯毛真可惋自從得此未有報¶
岐右石鼓天下觀昔則敲火今㫁臼駱駝載歸石盡¶
爛倉沮以後即史籀先代遺寳列圭瓚中郎變篆生¶
<pb:KR3h0070_WYG_026-15b>¶
八分二者不敵何足算先生嗜書出法帖青銅堊壁¶
手脱掔漆書科斗不通俗蛇蚓蟠結强塗竄先生博¶
學抱聖經焚膏繼晷目耽玩韋編鐵擿只紙傳鄒魯¶
精髓合淹貫國子門開塵没城蓬萊閣廢草堆岸春¶
秋徒聞璧可假道徳詎信鵞能換古今所重在周典¶
周史面目極&KR0008;&KR0008;聖心不死不在石日月行天旦復¶
旦吾家故紙本不惜驪頷有珠吾欲鍛向來見辱亦¶
云然焦尾之餘争免爨先生安坐幸勿躁嵗晩相逢¶
<pb:KR3h0070_WYG_026-16a>¶
笑拍案屏除許事不須説好與吾儒峙楨榦(吳淵穎集)¶
顧文昭石鼓詩　古文不可見籀也遺芬芳去今二¶
千載字畫猶端莊缺落雖不完間亦存數行如逢冠¶
劍士濟濟逰巖廊想見當時盛㑹朝坐明堂僎隸皆¶
正人從知史臣良况在文武日(闕)　寜少忘西旅貢¶
厥𤎅召公逺為防周宣中興主羽獵思外攘(闕)哉詞¶
語間未及(闕)　荒趙君博雅士好古能收藏起我¶
¶
　　題詩増慨慷(鐵網珊瑚)¶
¶
<pb:KR3h0070_WYG_026-16b>¶
　　盧元質詩　羲皇妙心畫人文始昭宣後聖更有作¶
載籍日粲然成周逮中葉宣王振其顛宏綱用勿墜¶
厥徳未為愆偉哉岐陽獵伐石工磨鐫方前固云邁¶
揆後信猶賢嬴秦一何愚盡㓕古簡編翻刻李斯文¶
乃欲垂萬年豈謂不旋踵掃迹如雲烟孔壁遂啓藏¶
(闕)　亦偶全於今二千載(闕)　盛流傳要知文字行¶
白日麗中天(闕)　蕩無存人心復(闕)先賢聖去我逺¶
魯魚失真銓安得周召徒為倡麟趾篇(鐵網珊瑚)¶
¶
<pb:KR3h0070_WYG_026-17a>¶
　　唐之淳石鼓詩　郡學舊辟雍中有岐陽鼓古今所¶
聞十左右各惟五離離大星隕兀兀壞雲補纍纍營¶
竈减落落陳沙聚質若切元玉製若覆冷釡氣若鎔¶
五金文若斷釵股孤峯割秋瘦千蘤耀春嫵森嚴列¶
戈矛爾雅冠章甫簷冰浄溜懸海暖浪掀舞摧舟半¶
折軸敗舫或遺艣小龍彭蠡歸大鵬扶摇舉㫁苔明¶
碎錦古墨漬潤礎思昔委秦郊雷電驚草莽來牛礪¶
其角鑿臼加以杵幸今依黌宫星日照廊廡圭璧遜¶
<pb:KR3h0070_WYG_026-17b>¶
其儀俎豆與之伍脱非天意憐或是神明祜深簷白¶
晝永老屋祥鸞翥晴連畫㦸隂冷濕宫牆雨諸生獲¶
講觧髦士資訓詁啓鑰煩䜿閽搨本利商賈韋詞表¶
姫周韓語懐李杜雄章迭鏗鍧遺恨寄酸楚紛紜梅¶
蘇作詰屈吾鄭譜稱評雖靡定彷像詎非古鯫生千¶
載下匏繫三江滸神徒馳周南足不出城府適從僚¶
碣役遂出幽燕侣平生慕奇聞一日獲佳覩初臨色¶
逾莊欲狎氣斯沮如親至京都揖譲申與甫如親與¶
<pb:KR3h0070_WYG_026-18a>¶
田獵搏攫兕與虎如虚藜莧腹烹太牢肥羜如洗蜩¶
蟬耳聆笙磬祝敔羇愁破昏懵喜氣浹眉宇時維躔¶
夀星嵗甲在疆圉天寒號鴟梟城荒茂禾黍宗周本¶
予懐覽古亦天與摩娑重圖訓䠞蹜愧庠序聊陳曹¶
鄶風式繼韓韋武(萍居藁)¶
¶
　　程敏政石鼔詩　岐陽埋没草離離汴省燕都石屢¶
移一代文章存鳥跡百年風雨蝕鼉皮摩娑尚識宗¶
周器題跋誰鐫蒙古辭却愛勝㳺黄叔度孔庭懐古¶
<pb:KR3h0070_WYG_026-18b>¶
立多時(篁墩文集)¶
¶
　　李東陽石鼓歌　昔聞石鼓在太學鼔形穹嶐石犖¶
嶨髫年釋褐隨班行未識研覃與揚㩁始官翰林嵗¶
分獻晚以代祀觀尤數我思古人不可見健筆雄詞¶
稱超卓宣王謨烈繼成康况有文章存古樸是時風¶
俗蓋渾灝其臣拜誦俱堅確勒功太廟告中興講武¶
岐陽猶獵較於時旋凱奏鐃歌於時颺言播聲樂靈¶
祗地不愛圖書列石天然謝雕琢垂垂股折屋漏痕¶
<pb:KR3h0070_WYG_026-19a>¶
隠隠昏星露芒角初如淮徐振師旅壯士當場鳴劍¶
槊又如申甫端冠紳擯相聨階舞干箾年深嵗長世¶
運改誰向鴻荒究緜邈嬴劉以後無此文直與混沌¶
分清濁驟看筆勢尋風骨細剔苔痕認班駁原抛野¶
擲墮榛菅冬經雪霜夏氷雹疑隳大鼎存銘識似毁¶
明堂露榱桷當時十鼔一為臼猶幸農家事舂㪬愛¶
惜應勞神䕶呵搜尋不厭山磽确暗中摸索亦可知¶
辨口尚煩泣楚璞聖朝天子方好儒森列㦸門䕶重¶
<pb:KR3h0070_WYG_026-19b>¶
幄聞之興慕見興敬以手摩娑防擊撲我生學篆希¶
前踪下視俗書羞齪齪家藏舊本出梨棗楮墨輕虛¶
不(闕)　行年七十始硏求老臂支撑目昏眊拾殘補¶
缺能㡬何以一涓埃禆海嶽太原宋生生好奇鐵筆¶
為予親刻劃吁嗟徃者不復還庶免方來盡漫剥請¶
從祭酒告諸生誦此衣冠日薫濯(懐麓堂集)¶
¶
　　何景明石鼔歌　我來太學謁孔廟下觀㦸門石鼔¶
陳之罘詛楚已埋没此石照耀垂千春苔昏蘚濕讀¶
<pb:KR3h0070_WYG_026-20a>¶
難下蟲雕鳥剥細不分古畫詰曲蛟龍隠石氣慘淡¶
烟霧紛周王功勲史籀筆敉石細落岐陽濱中興氣¶
象豈復覩大篆意格誰曾聞先秦文字稍近古兩漢¶
摹搨多失真六朝以來尚靡麗鍾王徃徃稱通神唐¶
愈宋軾逓歌嘆長歌險韻何悲辛大觀之間入汴國¶
君王好藝崇斯文髙駝巨艦逺載至金填玉篏傳相¶
珍靖康乗輿忽播蕩保和玩物隨煙塵神驅鬼守散¶
復聚至寳豈得空沈淪文皇北來定燕鼎不置太廟¶
<pb:KR3h0070_WYG_026-20b>¶
留成均博士無煩上書請書生頗得親講詢虛廊素¶
壁安置稳大厦長檐覆葢新不隨鐘鼎怨磨㓕已與¶
琬琰爭嶙峋平生博覽愛古跡世上墨本徒紛紜此¶
雖殘缺嵗已乆尚覺隻字輕千緡璧池日月動華衮¶
奎閣星斗羅貞珉嗚呼孔廟在萬世此石與廟長無¶
湮(大復集)¶
¶
　　王家屏太學石鼔歌　我聞周宣狩岐陽其時中興¶
王業昌作詩刻字傳永乆辭髙二雅文三倉遺碣纍¶
<pb:KR3h0070_WYG_026-21a>¶
纍至今在鬼䕶神呵更顯晦自岐徙汴復入燕幸遭¶
珍重休明代鴻都石經今已訛此鼓完好曽不頗文¶
廟之中㦸門畔㡬回剔蘚為摩娑固知至寳非容易¶
合令安頓森嚴地今皇文治邁成周講求自是詞臣¶
事誰人得比韓孟才榦旋風雲天漢來惟有岣嶁一¶
片石千秋萬古共崔嵬(復宿山房集)¶
¶
　　朱國祚石鼓歌　橋門左右獵碣十形如古礎相排¶
連窪中或與虀臼似抱質可敵瑤琨堅傳聞書自太¶
<pb:KR3h0070_WYG_026-21b>¶
史籀比與大篆尤瑰姸其辭典奥儷二雅彷彿吉日¶
車攻篇周京遺製衆所信疑義莫定文成宣紛綸雖¶
滋翟鄭議審視終異秦斤權下逮宇文豈能爾薺堂¶
所見毋乃偏嗚呼神物不易覩三代舊跡稀流傳巫¶
咸告辭熊相詛裕陵寳惜今棄捐比干銘折衛州壤¶
穆滿書徙壇山巔㑹稽窆石字茫昧岣嶁筆跡文紏¶
纒掎摭非乏好奇士千搜萬索無真詮詎若石鼓離¶
復合陳倉入汴還留燕氊包席褁槖駝背塵蒙露濯¶
<pb:KR3h0070_WYG_026-22a>¶
𤓰牛涎置諸太學始皇慶于今又歴二百年深檐五¶
丈密葢䕶不受長雨闌風顛我來摩娑輒終日證以¶
郭薛施潘箋凝思斵桐來自蜀叩之定有聲淵淵文¶
殘非因硬黃搨劃缺反撼鈞金填長廊無人起題壁¶
回視落景棠梨懸(介石齋集)¶
¶
　　郭天中石鼔詩　鼔非石霣者星文非鼓勒者銘焚¶
外書刪外經經雅頌書典刑隸秦漢經睒庭篆籠鳥¶
藍溲青臼謝杵舂㪬停嵌辭金波畫零我拜手神之¶
<pb:KR3h0070_WYG_026-22b>¶
聽(明詩綜)¶
¶
¶
¶
¶
¶
¶
¶
　　六藝之一録卷二十七¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.158827
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 348
<pb:KR3h0070_WYG_348-1a>¶
　　欽定四庫全書¶
¶
　　六藝之一録卷三百九十　　　錢唐倪濤撰¶
¶
　　厯朝書譜八十¶
¶
　　明賢墨蹟　　詩翰¶
¶
　　李獻吉春日東莊帖¶
¶
　　春日宴豫齊王孫之第¶
¶
　　紫宫華宴敞春風宻樹初花日映紅向暮酒䦨香不斷¶
始知春在綺羅中¶
¶
<pb:KR3h0070_WYG_348-1b>¶
　　迴廊曲樹稱春游酒綠花紅白玉甌借取游絲繫西日¶
晚風吾上海棠樓¶
¶
　　東庄送杭太卿兼呈其兄澤西年友¶
¶
　　冬郊日白無風沙羣飲送客游瑯琊到時定生韋澗草¶
有誰同醉歐亭花我今五十半潦倒君日髙貴元才華¶
至鄉為問澤西子老吟何處多煙霞嘉靖四年十一月¶
也空同山人¶
¶
　　夏桂洲五言絶句帖(行書)¶
¶
<pb:KR3h0070_WYG_348-2a>¶
　　蕭蕭溪上竹湜湜溪中水何處訪幽人只在溪水裏¶
¶
　　曾涉清溪曲林深路轉迷幾時還載酒看竹到溪西¶
¶
　　桂洲夏言¶
¶
　　楊用修石馬泉亭詩帖¶
¶
　　九月廿六日始㑹于石馬泉亭二首¶
¶
　　勝地荒蕪久華亭結構新清泉分馬頬白石動魚鱗玉¶
瀉琴中韻花摇鏡裏春還將濯纓意擬問釣璜人¶
¶
　　蒼靄環城下紅雲指海東登薠臨逺水摇蕙感回風歸¶
<pb:KR3h0070_WYG_348-2b>¶
望微茫外生涯爛醉中故園千萬里秋色可能同升菴¶
楊慎¶
¶
　　楊用修客途崇聖寺二詩帖(行草書)¶
¶
　　奉次九日客途韻一首¶
¶
　　兩年九日客中行泛宅浮家水上萍鴻雁未傳滇海信¶
茱茰偏動蜀山情空庭露白羣鴉散古木霜黄獨鶴驚¶
樽酒相思摇落地江湖不隔夢歸程¶
¶
　　崇聖寺¶
¶
<pb:KR3h0070_WYG_348-3a>¶
　　塵刼非人境煙霞是佛都山開銀色界海湧玉浮圖追¶
蠡形猶壯伽藍跡已蕪經函飄粉蠧畫壁剥天呉零雨¶
頽垣草驚飈廢井梧禪心同夜寂旅望對秋孤逺目窮¶
千里狂歌倒百壺凭䦨意無極感此嵗云徂升菴楊慎¶
稿上時川先生詞伯改教¶
¶
　　陸儼山白雁詩巻(行書)¶
¶
　　比日邑中文士並賦白雁之詩雁介禽也天序而一節¶
予感焉因有斯作一以寄東石一以寄鶴津¶
¶
<pb:KR3h0070_WYG_348-3b>¶
　　秋傳孤雁過瀟湘人在南樓望故鄉顔色總疑新變態¶
羽毛錯認舊隨行關山雪後雲無影禾黍風前夜有霜¶
嬴得光輝照塵世久從靈沼近文王　一首感始遇也¶
粉煙和月下三湘呌斷天涯雲水鄉豈為蒼蠅衣盡化¶
徒懐白璧夜分行北書不到勞清夢南地初寒帶蚤霜¶
飛近巫山甘白首肯隨行雨賦襄王　二首背時好也¶
澄波照影度衡湘迴雁峯髙近帝鄉星陣望窮雲半沒¶
雪翎風急字斜行萱花深處驚逢火木葉催時䕶曉霜¶
<pb:KR3h0070_WYG_348-4a>¶
南去北来秋色裏大開三面憶先王　三首樂寛大也¶
白雁是唐世相所蓄諸作祗雁耳再為之和用備斯義¶
一為氷姿嵗浣湘不煩尺素寄江鄉愛鵝池畔聊同浴¶
放鶴亭前不作行老去西風閒落日啼来午夜報清霜¶
主人恩重終堪戀燕子猶知舊謝王　四首懐故主也¶
哀怨何須更弔湘翻翻来自白雲鄉新籠鸚鵡堪同伴¶
舊日駕鵝不共行半畝水痕供睡月滿身涼意襯啼霜¶
憑將縞素明心事不作禽荒有聖王　五首美聖徳也¶
<pb:KR3h0070_WYG_348-4b>¶
絶雲縁影墮清湘足有音書出異鄉可是嵗深能變色¶
祇縁形化遂離行階除印跡偏宜雪毛羽生寒本耐霜¶
記得上林棲宿處却因彤矢識君王　六首識榮遇也¶
来從星漢下瀟湘妝㸃楓林入醉鄉錦字傳情通萬里¶
銀筝移柱送斜行溶溶月色憐孤影𣺌𣺌歸心滯晚霜¶
堪笑揚雄頭盡白重將羽獵責君王　七首悔末技也¶
秋深池館拗江湘白雁馴来即故鄉留取碧波頻照影¶
蹔辭雲路舊排行風光正好連宵雨月色渾疑滿地霜¶
<pb:KR3h0070_WYG_348-5a>¶
敢向劬勞怨憔悴且將詩句頌宣王　八首頌中興也¶
¶
　　嘉靖丁亥九月之吉儼山人陸深子淵父試東坡藏¶
¶
　　研書于卅六峯之卷懐堂時年五十有一¶
¶
　　陳繼儒跋一則見前¶
¶
　　陸儼山夜燕詩帖¶
¶
　　七月十六夜燕澄懐閣次韻答時望文學¶
¶
　　滿天雲月遞虧明又送秋風過海城一上小樓無限好¶
不須永夜十分晴江山自覺神為助竹樹真疑畫不成¶
<pb:KR3h0070_WYG_348-5b>¶
況近松陵多倡和更於何處覔同聲四酉齋試筆儼山¶
老人深拜稿¶
¶
　　陸儼山望夫石樂府帖(行書)¶
¶
　　過車&KR4510;驛賦望夫石¶
¶
　　望夫處近青天天髙髙山連連妾身化為石夫歸是何¶
年　夫不歸妾誰憐夫歸石能前夫有父與母髙堂意¶
雙懸妾不能前誰炊爨煙　自唐人山頭風雨之作而¶
此題目盛有詠製予亦嘗有擬作為補古樂府一篇要¶
<pb:KR3h0070_WYG_348-6a>¶
止於義理焉乗楫子儼翁己丑八月三日¶
¶
　　徐伯臣五言律詩帖(行楷書)¶
¶
　　善拳洞¶
¶
　　玉洞踈仙宇丹光掩曙雲山連大澤氣石繡紫霞文束¶
峡泉流細憑虚閣道分髙人留内景遥貺洞庭君¶
¶
　　張公洞¶
¶
　　洞壑開層嶂懸巖俯碧流驚泉飛雪澗靈石起霞樓玉¶
笈千年閟丹光五色浮昔聞招隠去今見結廬幽¶
¶
<pb:KR3h0070_WYG_348-6b>¶
　　秋日陽羨舟中¶
¶
　　秋序生江甸谿涼散午薰艶將蓮采近清有竹聲聞出¶
字重巒接人文聨雁分尋常辦水錯鮮膾落波紋　長¶
谷山人徐獻忠書嘉靖丁未之子月¶
¶
　　彭隆池詩帖¶
¶
　　卜築青溪館新開弄水軒宵連明月漾曉愛落花旋鶴¶
引攜琴薦鷗盤拂酒船達人遵智養豈復羨臨淵¶
¶
　　相近竹參差相過人不知幽花欹滿樹曲水細通池歸¶
<pb:KR3h0070_WYG_348-7a>¶
客村非逺殘樽席更移看君多道氣從此數追隨　右¶
五言二律彭年¶
¶
　　翻經累嵗游禾郡攜錫重来住竹林貝葉如山留海藏¶
雨花隨地聽潮音詩成苑外碧雲合定入禪心片月沈¶
慚愧當時社中客醉多猶自費招尋　禾僧林竹堂懐¶
詩過訪酬贈年¶
¶
　　逺峯疑著雨髙樹若含風水墨傳神妙樗仙繼石翁¶
¶
　　日斜踈樹影秋淨碧谿寒隔浦山千疊詩成馬上看¶
¶
<pb:KR3h0070_WYG_348-7b>¶
　　落日半山紫新霜踈樹紅詩人美秋興攜杖過橋東¶
¶
　　右題畫三絶隆池¶
¶
　　江南春色滿晴郊紫燕初飛未定巢最愛名園新栁外¶
一枝濃杏倚風梢　題杏¶
¶
　　君家庭下有仙樹還疑天上逺移將素枝映月裁崑璧¶
幽韻因風散楚香　咏玉蘭¶
¶
　　粉合胭脂作曉妝富於顔色吝於香東風不肯全分付¶
相對梅花各斷腸　咏海棠¶
¶
<pb:KR3h0070_WYG_348-8a>¶
　　庾信風流賦小園碧山當戸綠池翻煮茶滌硯足幽事¶
永日忘形與客言　彭年¶
¶
　　徐子與(中行)送瑯琊王氏昆季詩草¶
¶
　　海内於今有大名自耕黄穄隠茅衡論詩未必推公幹¶
作賦還應過長卿萬里白雲知我癖十年青眼望君情¶
故人西去多傾倒況復相逢愧此生¶
¶
　　十年懐疏淚長枯兄弟伶俜滯海隅此度别離俱慷慨¶
不知天地有﨑嶇孤忠久抱千秋恨元惡方膺兩觀誅¶
<pb:KR3h0070_WYG_348-8b>¶
正是聖明新雨露恩波應已浃𤣥廬　鳳洲兄弟赴闕¶
上書賦此送之¶
¶
　　聖主初綱法令齊萬方歡喜報金雞豈知禁劾理丹懇¶
詎有㤙慈漏紫泥北折(闕)　清逺徼南驅日域静遺黎¶
功多誰謂翻成譴汧督牙門死後題　聞赦後再貽鳳¶
洲兄弟獻忠¶
¶
　　珊瑚網云向譌此枝山書竹懶翁見之曰此天目先¶
生筆也遂改入此　式古堂云向譌枝山改入子與¶
<pb:KR3h0070_WYG_348-9a>¶
而詩欵係獻忠未詳¶
¶
　　袁履善詠梅詩帖(行書)¶
¶
　　纔過幾朝渾拆徧只消一霎又吹空何曾學舞能迴雪¶
便不為臺與避風¶
¶
　　尺捶擬為千年用滿樹空留百口酸苦心乍可虀鹽裏¶
粉骨那干鼎鼐間¶
¶
　　自離京洛緇塵少一到齊梁綺語多老子七言雖澹泊¶
何曾一字犯陰何¶
¶
<pb:KR3h0070_WYG_348-9b>¶
　　有花多處便凭欄挿在金瓶日日看百斛量珠真富貴¶
兩枝翦綵太寒酸¶
¶
　　賦繁臺雪雲將暮歌罷庭花月未殘客至苑皆瓊作樹¶
兵来井用玉為䦨¶
¶
　　起来無賴晚風狂便恐飄零損嵗芳飛鷰不持身欲去¶
綠裙雖墜魄猶香¶
¶
　　江左風流屬謝家諸郎如玉女尤佳如何雪裏同聯句¶
不比梅花比栁花¶
¶
<pb:KR3h0070_WYG_348-10a>¶
　　晚作園丁身荷鋤春風披拂到吾廬且須著意憐芳潔¶
纔問和羮俗了渠¶
¶
　　生長荒山野水傍何曾倚市及窺墻幽妍醜殺施朱女¶
髙耿賢如傅粉郎¶
¶
　　漢魏裁詩韻已卑六朝人物更何為平生老子無蹊徑¶
不識蟲兒并玉兒¶
¶
　　浮休嘆栁斫為薪子美憐梅傍戰塵只愿玉關烽火息¶
老身常作看花人¶
¶
<pb:KR3h0070_WYG_348-10b>¶
　　環子麗華今併去謫仙狎客兩堪悲懸知千載難湔洗¶
留得沈香結綺詩¶
¶
　　百卉凋零特凛然谷風栗烈澗氷堅陰山餐雪髙臣節¶
中野飛霜乞母憐¶
¶
　　衰年鼻塞等薰蕕髙摘濃薰各罷休奴斫長枝汲新水¶
老夫胡用置香篝¶
¶
　　看来靈種聚精英占斷人間一味清喚作花王應不忝¶
當時虚厠水仙兄¶
¶
<pb:KR3h0070_WYG_348-11a>¶
　　嘔吐心肝撚斷髭籬邊沙際步移時撩奴竊笑翁迂濶¶
敲斵殘詩廢午炊¶
¶
　　錦囊玉笛喜追從度曲聯篇雪月中老對此君無意味¶
欠詩無笛少花翁(謂孫季蕃)¶
¶
　　袁履善曉仙謡帖(行草書)¶
¶
　　玉妃喚月歸海宫月色澹白涵春空銀河欲傳星靨靨¶
碧浪疊山埋早紅宫花有露如新泪小苑叢叢入寒翠¶
綺閣空傳唱漏聲網軒天降凌雲子迢遥珠帳連湘煙¶
<pb:KR3h0070_WYG_348-11b>¶
鶴扇氷霜金骨仙碧天曲盡綵霞動下視九州俱悄然¶
秦王女騎紅尾鳳半空回首晨雞弄霧盖狂塵億兆家¶
世人猶作牽情夢　余老懐逰仙因擬曉仙謡一篇以¶
山人醴泉沈髙士不食煙火夜駐花寮晨興北瞻天馬¶
雲氣靄&KR0034;若有所思而楊君達至欲乞寫為寫一通嵗¶
舍乙未嘉月既望余西䘒陽居士袁福徵¶
¶
　　張澂書舊作詩帖(行書)¶
¶
　　舊作數首録似春山老先生請教¶
¶
<pb:KR3h0070_WYG_348-12a>¶
　　次答濯川翁¶
¶
　　菳井栽茶事已多方舟安可别煙蘿空虚也仰文章美¶
汲引深慙禮數過山斗自今甦逺夢蒿莱回首足清歌¶
重霄顔色呉中夜月白澄江路幾何¶
¶
　　留鮑雲壁宿山中¶
¶
　　江草江花幾夕醮燕山回首隔重雲功名逺赴鵷鴻列¶
野性長追麋鹿羣此日竹樽還共倒清宵藜榻願平分¶
松間細雨篝燈坐漫認昆吾劍上文¶
¶
<pb:KR3h0070_WYG_348-12b>¶
　　外以小作塵覽而先生不賜一字之教得非¶
走弗能因往知来之故耶用是不揣復書一¶
首少見懐私末二句以意逆之可也¶
¶
　　翦燭髙談憶舊年别来消息兩茫然通詩久負更風字¶
曠飲無妨破俗緑入宦多君光郡國逃名我但足林泉¶
元龍百尺江城裏何夕床分上下眠嘉靖乙未季春望¶
前二日侍生張澂頓首拜稿¶
¶
　　黄淳父詩册(行草書)¶
¶
<pb:KR3h0070_WYG_348-13a>¶
　　兹山信靈氣南望接蒼梧海近罏峯暗天寒鏡水枯翠¶
微空玉帛丹壑隠金符猶仰𤣥宫在千秋片石孤　右¶
題禹陵¶
¶
　　共遣區中累来從物外遊溪山勝不改呉越跡空留逺¶
浦蒹葭晚陰崖薜荔秋寒花送歸棹漁唱起江鷗　右¶
石湖秋泛¶
¶
　　春煙嫋嫋雨濛濛梁苑隋隄一夢中纎葉空憐半江水¶
殘絲猶怯五更風永豐園裏情無限蘇小門前曲未終¶
<pb:KR3h0070_WYG_348-13b>¶
寄語飛花好栖泊莫教飄蕩恨西東　長干栁¶
¶
　　淺白深紅鬬合歡絲絲香雨晝難乾㑹須一日三百盞¶
無那春風十二䦨水上新傳錦字豔樓頭長怨玉簫寒¶
可憐春色隨花盡歸興還應帶月看　息園賞牡丹¶
蓬苑彯纓羨年少星裝千里赴神臯王程草色催緹騎¶
仙闕花香待錦袍侍從雍容恩最渥文章清祕價偏髙¶
金昌楊栁還堪折綠酒紅亭揖佩刀　姚禹門還朝北¶
上¶
¶
<pb:KR3h0070_WYG_348-14a>¶
　　嶺南才子邁華風早嵗聲名動域中無用官嫌廣文冷¶
合知詩有拾遺工雙魚南北原非隔老驥雄心亦自同¶
今夜思君淮海月清光解到五湖東　答歐崙山郡博¶
豈因貧賤事干謁閉户著書無斗糧猶恥王孫一飯恵¶
未忘侠烈五陵狂黄金散盡留顔色白髮悲来歌慨慷¶
相對秋風都市酒青天不語泣干將　贈金孝亷子坤¶
空自時標千里駒與君同哭阮生途足離楚國方為玉¶
泣下鮫人始是珠匕首風霜羞烈士馬蹄花月憶名都¶
<pb:KR3h0070_WYG_348-14b>¶
各天南北應難見頭白臨岐酒一壺　右送盧山人次¶
梗還濬縣¶
¶
　　鶵黄綠窻下芥羽含輕粉暖風堦草長呼羣入花影¶
右題叔平畫¶
¶
　　黄山南麓石湖東山色湖光蕩碧空十里横塘芳草路¶
菱歌清唱月明中　姬水¶
¶
　　豐南禺詠史并登瑞石山詩帖(行書烏絲䦨紙)¶
¶
　　詠史二首¶
¶
<pb:KR3h0070_WYG_348-15a>¶
　　唐虞去我逺想像有遺書三苗贊敷徳丹朱儆無虞如¶
何誹謗戮坐見指鹿愚豈不懐蒼生䇿名舊天衢大厦¶
非一支衡門聊可娯¶
¶
　　殷宗墜妲己陳祀傾夏姬綠珠滅季倫碧玉戕知之造¶
端察天地禽獸決幾希王道由慎獨長坐捐美姬草廬¶
志寧静醜婦焉足嗤¶
¶
　　登瑞石山¶
¶
　　紫陽仙人今何在瑞石竒峯千古留積雪經年映紅葉¶
<pb:KR3h0070_WYG_348-15b>¶
春雲滿郭縈朱樓日摇江影帆檣𣺌風起湖波簫鼓流¶
笑索丁公𤣥鶴羽共君漫汗過瀛洲道生頓首上子和¶
先生請正¶
¶
　　陳白陽詩草¶
¶
　　籓籬不設處吾道是吾家地僻寛行跡林深多落花興¶
䦨覺老至力倦畏途賖最愛茅簷月依依進復斜白陽¶
山人道復¶
¶
　　屋上春鳩鳴村邊杏花白持斧伐逺揚荷鋤觀泉脉新¶
<pb:KR3h0070_WYG_348-16a>¶
燕識舊巢舊人看新厯臨觴忽不怡惆悵逺行客戊戌¶
春日道復書¶
¶
　　綠蘿百轉露華輕紫翠重重繞帝城天上神宫金作屋¶
雲間仙樂玉為笙澗盤九渡三天淨峯疊羣星一劍横¶
此日分萸嗟鶴馭月明彷彿步虚聲　九日登髙和作¶
自愧迂踈常取咎更兼多病懶經營一生落落真如寄¶
舉世滔滔亦可驚身外事機爭入夢眼前杯酒却關情¶
茅齋此夜勞相問風雨明朝未許行　客過田舍奉贈¶
<pb:KR3h0070_WYG_348-16b>¶
城上新月白溪邊新水深多因心跡倦不得往来吟¶
陳淳道復¶
¶
　　陳白陽有鵲詩帖(行草書)¶
¶
　　有鵲巢南枝居然蔽風雨下上送好音成徳流芳羽行¶
者皆喜聞坐者亦喜覩何當烏喙惡日来拆門户門户¶
凋落時風雨乃旁午寄語同形人甚勿自相苦　近作¶
書呈道濟老弟一笑大兄羲齋留田舍累日不得同話¶
言嘗有小詩不惜教和廿二日淳頓首¶
¶
<pb:KR3h0070_WYG_348-17a>¶
　　方岳醉歌¶
¶
　　勸君且盡一杯酒身外無窮莫開口近聞誰直白玉堂¶
或傳其佩黄金斗與君何干與我奚有不如雨話耕夫¶
煙呼釣叟問竹活無看梅開否天下事自有䕫龍人山¶
中居只堪麋鹿友乾坤蕩蕩呼不聞今古茫茫骨俱朽¶
雞催晨兔沒酉春風来時又花栁不知栁今幾青花幾¶
紅但見吾人成老醜吾欲採薇西山播穀南畝吾牛雖¶
健吾衰久只可茒柴火酒醉幾觴村田樂詩吟㡬首不¶
<pb:KR3h0070_WYG_348-17b>¶
然空山寂寂白晝長閒殺一雙無用手¶
¶
　　馮咸甫微風詩帖(行書)¶
¶
　　微風庭院日閒閒問字人歸便掩關樓面四窻憑粉堞¶
墻東一闕帶青山著成書繼先天後删得詩從大雅還¶
禪誦罷時臨古帖蕭踈竹影研屏間馮大受¶
¶
　　陸子傳詩牋¶
¶
　　人日立春前風光併作妍嶺雲鮮暎日湖水澹生煙乳¶
燕嬌花勝輕鷗送酒船韶華生樂事端不負諸賢　為¶
<pb:KR3h0070_WYG_348-18a>¶
明夫道丈書師道¶
¶
　　山迴水轉渚宫開霸主樓船避暑来六月湖中天鏡曉¶
百花深處美人回鹿泉雉苑猶春色玉劍金鈿又刼灰¶
惟有溪邊綠楊栁千絲還拂掌中杯　消夏灣作¶
蒙山顧渚雨前春紗㡌籠頭掩竹扄禪榻風飄詩欲就¶
瓶笙聲轉酒初醒何人可獻驚雷荚有客曾為品水經¶
待汝山園生紫笋還期千里汲中泠¶
¶
　　春光滿地百花枝烏㡌承塵半醉時莫放玉鞭催馬急¶
<pb:KR3h0070_WYG_348-18b>¶
瓊林還記宴歸時¶
¶
　　坐占溪亭松樹陰紅塵不染靜中心髙山流水千年調¶
此趣應知不在琴¶
¶
　　霜葉垂垂落木秋江城細路逐山幽扁舟載渡者誰子¶
溪上有人歌逺游¶
¶
　　千山一白照人頭蓑笠生涯此釣舟不識江湖風雪裏¶
豈能干得廟堂憂　子傳陸師道書¶
¶
　　錢功父詩帖(楷書烏絲䦨花箋)¶
¶
<pb:KR3h0070_WYG_348-19a>¶
　　金雞消息杳難期銅柱功名此一時南檄舊分陳日晃¶
東夷新斬莫離支烹魚不信書無字逐獸應愁路有岐¶
聞説樓船方出海短衣寧用怨歸遲　寄懐伯耳¶
鐘梵聲移夜向分林端月出尚氤氲中庭紫罽千人座¶
下界銀濤萬頃雲刻意商歌湘竹管牽情花氣石榴裙¶
如何此夕杯中酒不為傷秋也易醺　中秋虎邱¶
越壘呉臺仿彿存湖頭煙火衞家村山浮眉黛非無主¶
谷剰篔簹尚有孫懸牓總嗤新署筆頽垣猶識舊題痕¶
<pb:KR3h0070_WYG_348-19b>¶
相逢共是登樓客惆悵秋雲落日昏　秋日同周懋修¶
諸丈登浮黛閣¶
¶
　　金昌樓上偶逢君把臂匆匆一論文已驚座上霏珠玉¶
忽見筆底開煙雲聞君悼亡有新賦淚眼曾枯山下墳¶
即今呉中久不雨往往禾黍生秋蟁清風賴君曼聲起¶
坐令寒士無憂矣　次答呉翁升短歌¶
¶
　　結綺成灰肉陣空裸逰寂寞野花紅枯桐不是昭華管¶
曾入春心醉夢中　無題　錢允治具稿¶
¶
<pb:KR3h0070_WYG_348-20a>¶
　　徐文貞與白谷詩帖(行草書藍絲䦨紙)¶
¶
　　孟春五日奉候白谷老先生辱留飲從辰至¶
申感念今昔因成一詩録呈博笑¶
¶
　　尊酒凭軒竟日留白頭重續少時逰漫憐名附天閑驥¶
且幸身陪谷水鷗膠漆有情原不解邱園無事足相求¶
請歌伐木君徐聽一月應須一繫舟眷生徐階頓首拜¶
¶
　　徐文貞五嶽詩帖(行草書)¶
¶
　　五嶽一首¶
¶
<pb:KR3h0070_WYG_348-20b>¶
　　五嶽分五方迴薄凌穹蒼遥從太極判秀色新如常中¶
藏古僊人玉貌無凋傷日月掩靈洞雲霞封石床黄公¶
有髙標拔俗心飛揚恥隨家鶩食思與煙鸞翔同天不¶
相知投契在短章青鳥今日来報予渡江湘涉厯遍九¶
州躋攀攬遐荒天游捫羣岫虹度窺石梁僕本飡霞人¶
聞之悦肝腸但恐陰陽移人命如朝霜何不早辭家駕¶
鴻鞭紫凰四嶽倘歸来嵩邱是五鄉若採三花樹行隨¶
白鹿傍　山人有超世之志將棄儒業思逰五嶽邇得¶
<pb:KR3h0070_WYG_348-21a>¶
覽予詩于程子逆旅喜予志同雖未晤平生而走書千¶
里因露本懐以要一詩予緬欽髙風灑翰遥贈焉存翁¶
¶
　　王弇州書雜詩帖(行書)¶
¶
　　西山一何髙髙髙殊無極上有兩仙童不飲亦不食與¶
我一丸藥光耀有五色服藥四五日胸臆生羽翼輕舉¶
生風雲倐忽行萬億流覽觀四海茫茫非所識¶
¶
　　人生不滿百嵗嵗少歡娯意欲奮六翮排霧陵紫虛蟬¶
蛻同松喬翻跡登鼎湖翺翔九天上騁轡逺行游東觀¶
<pb:KR3h0070_WYG_348-21b>¶
扶桑曜西臨弱水流北極𤣥天渚南翔陟丹邱¶
¶
　　九州不得步願得凌雲翔逍遥八紘外遊目厯遐荒披¶
我丹霞衣襲我素霓裳華盖紛晻藹六龍仰天驤曜靈¶
未移景倐忽至昊蒼閶闔啓丹扉雙闕耀朱光徘徊文¶
昌殿登陟太微堂上帝休西櫺羣后集東廂帶我瓊琚¶
佩潄我沆瀣漿踟蹰玩靈芝徙倚弄華芳王子奉仙藥¶
羨門進竒方服食享遐齡延夀保無疆瑯琊王世貞¶
¶
　　龔子勤逰牛首山詩帖(行草書灑金紙)¶
¶
<pb:KR3h0070_WYG_348-22a>¶
　　為探塵外勝載酒恰初冬逕曲可百折山深知幾重晚¶
煙迷百木寒月出髙峯一望諸天近雲端起暮鐘¶
覽勝興不極穿雲宿翠微捲簾明月入倚檻逺山圍佛¶
偈風鈴語禪心霜葉飛灑然塵慮淨相對共忘機　逰¶
牛首山二首毅所龔勉¶
¶
　　莫雲卿詩蹟¶
¶
　　小閣帶溪流山深事事幽應知草𤣥閣寂寞向滄洲¶
¶
　　羽客不可尋煙雲自来去時時神鴿飛誰辨丹成處¶
¶
<pb:KR3h0070_WYG_348-22b>¶
　　明月来何時花深露華冷酒醒去空階佳人弄花影¶
曉霧散金液翠旗千葉開羽經堪自著客第品泉来¶
為懐荆汪丈書於龍潭舟次是龍¶
¶
　　十年裘馬熟長干飛夢隨君去不難桃葉渡頭歌舊葉¶
木蘭舟上採芳蘭誰家明月酣春卧京兆梅花犯雪看¶
愁絶倚樓嬌眼在粉啼容易傍人彈　雲卿¶
¶
　　乍出蘭盆倦晚妝輕綃不掩雪肌香新纒羅襪勾春興¶
何用雙飛小鳳皇　咏理紈美人¶
¶
<pb:KR3h0070_WYG_348-23a>¶
　　周幼海詩草¶
¶
　　山盡雲邊路林窺湖上天身疑出宇宙目已極風煙幻¶
迹虚舟外閒情短䇿前桃花春更好為憶避秦年¶
¶
　　三月淹歸候孤帆待好風稽山望不及落日思何窮水¶
濶煙光外天低樹影中江籬不能賦詩客旅愁同¶
¶
　　扶病看山出同人載雨過寒生幽谷早暝入亂峯多孤¶
塔摇層靄長橋拒逺波將寒湖口勝拚為借漁簑¶
¶
　　巖際破雲栖髙寒夢不迷數峯孤枕上片月大江西度¶
<pb:KR3h0070_WYG_348-23b>¶
壑鐘聲小垂檐象緯低褰裳看未足何處報晨雞　右¶
舊作四首天球漫書¶
¶
　　城上髙臺半切雲平臨睥睨送斜曛西山曲抱神京紫¶
北斗中懸帝座文晚色千門雙杵動空天萬里片鴻分¶
黄金已改當年築綵筆何須太史聞¶
¶
　　扶桑一𣲖碧琉璃春水溶溶漫拍隄兩岸綠蕪飛白鳥¶
半忩紅日唱黄鸝磯頭雨歇尋漁具栁外風吹行杖藜¶
自愛塵纓歌濯處憑將詩酒樂幽棲¶
¶
<pb:KR3h0070_WYG_348-24a>¶
　　醉倚髙臺雲幾重青山厯厯見江東天風忽向䦨干度¶
一片芙蓉落掌中　牛首層巒¶
¶
　　盧鴻石榻寄嵩山竹雪松雲共洒然我欲逃名巖石去¶
無如此地隔風煙　山居¶
¶
　　小窗秋色滿庭階寂寞無營自煮茶賴有短墻芳草積¶
不教蝴蝶過鄰家　秋色¶
¶
　　繡嶺春雲拂翠文綠軒春酒醉蘭芬不知門外塵埃滿¶
惟挟山中鸞鶴羣　周天球書¶
¶
<pb:KR3h0070_WYG_348-24b>¶
　　徐文長諸詩帖(行草書)¶
¶
　　廿載神交後尺書長跪辰涸魚幸不死閏月亦徒春碧¶
栁深髙館紅雲近侍臣相過不能數叔夜嬾方真　書¶
箑贈顧鴻臚¶
¶
　　人多驄馬客君惬白雲司棘署了公事梅花作雪枝帶¶
寛知懶在馬重覺塵隨頗憶洞庭否煙波十二時¶
¶
　　豈無蘭蕙好獨結嶧陽桐訪友必囊去焚香足對儂風¶
雷懸一壁山水伴千重一作梅花弄都令雪滿空　任¶
<pb:KR3h0070_WYG_348-25a>¶
琴篇為趙子賦號¶
¶
　　阿嬌不含笑西子却宜顰臉濕雙啼月花滋二月春拭¶
綃歸翠袖溜粉到朱脣欲得千金倩(謂笑也)還渠桃葉津¶
¶
　　賦得棃花一枝春帶雨乃是一麗人為所私留絆不¶
得渡桃葉而啼座上並賦¶
¶
　　角枕覆衾長新香異舊香昔年曾射雉此日復求凰玉¶
靨當明鏡金陵數妙妝夫君莫早起初日未髙梁　納¶
妾詩¶
¶
<pb:KR3h0070_WYG_348-25b>¶
　　昭陽隊裏混鉛華垂老參師日未斜不向秋風怨團扇¶
却教明月進琵琶朝留楚簟身為雨夜繡茅君線作霞¶
笑殺緱山閒姊妹尚論恩寵舊誰家　宫人入道¶
¶
　　赤霞城畔女郎身曾將羅袖障紅塵半巖竹淚猶啼月¶
一水菱花解照人那取藁砧還破鏡祇持完璧碎强秦¶
胡天風雨来何急似覺詩成泣鬼神　清風嶺¶
¶
　　長春明月夜䦨干起視當眉尺五間千里林光俱趨水¶
一杯江氣亦浮山(南望錢唐僅一掬)似聞隔岫吹長笛欲喚真¶
<pb:KR3h0070_WYG_348-26a>¶
官語大還忽憶廣寒清冷甚有人孤珮響珊珊　宿長¶
春祠眺月百八仙臺¶
¶
　　昨宵聞汝樂今日聽鶯喉何事朱脣裏能為白雪流迢¶
迢涼夜永脉脉故鄉愁數付梅花落梁塵繞未休　朱¶
四¶
¶
　　十年多患難此日一牽裾幸免清霜委難辭白髮俱半¶
生三四見晚飯一雙魚復作匆匆别臨岐各黯如　訪¶
王山人於呉門¶
¶
<pb:KR3h0070_WYG_348-26b>¶
　　一葉隨流去不還悲君號向大隄看阿翁風浪今如此¶
少婦箜篌枉自彈古栢隔祠江浩浩(謂曹娥祠也)愁雲塞岸¶
海漫漫昨宵醉裏披圖畫淚落風前共燭殘　陸孝子¶
詩¶
¶
　　方山先生今七旬學道吟詩鄉里聞自脫青衫還舉子¶
不栽黄橘比封君髮長七尺朝梳雪門對千峯暮掃雲¶
既逺塵鬟如此相不愁鸞鶴不為羣　方封君七十其¶
子刑部郎索(住山中白髮長七尺)¶
¶
<pb:KR3h0070_WYG_348-27a>¶
　　金在衡橙墩隠居行¶
¶
　　隠居行為橙墩武翁夀頌　金鑾書¶
¶
　　龎公隠鹿門魯連蹈東海從古稱達人髙風振千載先¶
生有官不自居清時恥曳王門裾先生有財不自蓄散¶
與兒孫買書讀閒来一局棋興到三杯酒慷慨發長歌¶
從容開笑口眼看住世七十年家有園池野有田輕將¶
意氣向人吐落得風流薄海傳我本逃名君避世自謂¶
平生心膽契憶昔青春今白頭分明異姓如兄弟君家¶
<pb:KR3h0070_WYG_348-27b>¶
作徳昭蒼㝠幾人福夀康而寧披圖致頌何所願但願¶
南山相對長青青¶
¶
　　邢子愿送髙徵君詩¶
¶
　　百粤牽鄉夢燕逰事事難鷫鸘經歳敝風雨去途寒度¶
嶺梅初發還家臘已殘故園魚稻美天末憶加餐送髙¶
徵君¶
¶
　　邢子愿五日即事詩¶
¶
　　避炎樓閣晝長閒與爾開尊面逺山瓜本邵平浮素盎¶
<pb:KR3h0070_WYG_348-28a>¶
巾猶郭泰折青綸天朝命相初宣制人世還山且駐顔¶
湖海茫茫關底事視君腰鋏有緱菅来禽侗頓首具稿¶
¶
　　何士抑送友南遊詩帖¶
¶
　　行行送子將秋天秋風先到木蘭船酒酣慷慨時扣舷¶
自言男兒當勉旃擬經方逾揚雄年枕戈誓著祖生鞭¶
子有令名元無前致身直上雲霄邊公車奏牘常三千¶
新詞奪得金花箋不枉雙書藜杖煙秦淮渡頭水勢便¶
鳳凰臺上月華鮮此時得意如登仙正與公子同翩翩¶
<pb:KR3h0070_WYG_348-28b>¶
送友人南遊之作為楚菴先生書何三畏¶
¶
　　王百穀詩卷¶
¶
　　萬里還家一草堂佩刀猶在問王祥心同玉女寒潭水¶
鬢著銅官曉岫霜中聖且教田種秫長生須待海成桑¶
春風倚杖柴門下無數南山近女墻¶
¶
　　千里山川命駕行鶡冠魚服暫藏名詞人盡訝青雲待¶
關尹遥瞻紫氣迎呉苑游絲三月絮蘇堤芳草六橋鶯¶
還家載得詩盈箧莫道扁舟似葉輕　廣長菴作二首¶
<pb:KR3h0070_WYG_348-29a>¶
東山别墅半桑田夢草詩成憶恵連隔岸晚煙千嶂綠¶
當樓明月一洲圓林中竹葉人人酒渡口芙蓉日日船¶
此地不妨雲共卧戴逵誰送買山錢　范仲昭别業¶
¶
　　虎山橋外水如煙雨暗湖昏不繫船此地人家無玉厯¶
梅花開日是新年　為愛荆先生書王穉登¶
¶
　　龍鬚蔓引青油幕瑪瑙珠傾碧玉柈日午漢宫開暑殿¶
佳人共嚼水晶寒　右題蒲萄太原王穉登書¶
¶
　　杜子紆望裏煙生詩帖(草書)¶
¶
<pb:KR3h0070_WYG_348-29b>¶
　　望裏煙生是子家草堂應近&KR1799;鴒沙江汀每恨無舟渡¶
野店空憐有酒賖半雨暮成風外雪孤樓春動臘中花¶
相思尚隔前村逺獨倚柴門數去鴉杜大綬書似之罘¶
世丈¶
¶
　　俞養正效白居易知足吟¶
¶
　　紛紛世人幾知足爭如野老無拘束忘機趺石聽琴鳴¶
乗興閒行傍栁綠古書細閱兩三行社友相逢或五六¶
有時對奕無雄心鎮日濡毫聊免俗乳鵶幾㸃爭樹喧¶
<pb:KR3h0070_WYG_348-30a>¶
𤣥鶴一聲響空谷一輪明月掛松梢呼童拍塞傾&KR0812;醁¶
清光映入酒杯中微酡漫唱遊仙曲紙帳梅花春復秋¶
藥爐丹竈煙凝屋雞聲報曙夢回時披襟又起看朝旭¶
麤衣淡飯隨分休不識是非榮與辱且效羲皇太古民¶
繁華謝却還純朴¶
¶
¶
¶
<pb:KR3h0070_WYG_348-30b>¶
¶
¶
¶
¶
¶
¶
¶
¶
　　六藝之一録卷三百九十¶
¶

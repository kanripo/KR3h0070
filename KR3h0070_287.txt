# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.168279
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 287
<pb:KR3h0070_WYG_287-1a>¶
　　欽定四庫全書¶
¶
　　六藝之一録卷三百二十九　　錢唐倪濤撰¶
¶
　　歴朝書譜¶
¶
　　唐¶
¶
　　顔真卿¶
¶
　　顔真卿字清臣琅邪臨沂人祕書監師古五世從孫¶
少孤愽學工辭章開元中舉進士擢制科天寳末出¶
為平原太守歴遷刑部尚書太子太師贈司徒謚文¶
<pb:KR3h0070_WYG_287-1b>¶
忠真卿立朝正色剛而有禮天下不以姓名稱而獨¶
曰魯公善正草書草力遒婉世寳傳之(唐書本傳)¶
¶
　　顔真卿字清臣師古五世從孫瑯琊人官至太子太¶
師封魯郡公初登進士第又擢制科以御史出使河¶
隴五原大旱為决寃獄而雨乃降一郡霑足人呼為¶
御史雨守平原日河朔二十三郡皆䧟賊平原獨以¶
有備完奏至明皇為之嘆息想見其人然為奸邪輩¶
所疾盧杞尤不喜李希烈䧟汝州杞固遣真卿宣詔¶
<pb:KR3h0070_WYG_287-2a>¶
士論惜之而真卿必行見希烈知其不可以訓罵而¶
死之惟其忠貫白日識髙天下故精神見於翰墨之¶
表者特立而兼括自篆籀分𨽻而下同為一律號書¶
之大雅豈不宜哉論者謂其書㸃如墜石畫如夏雲¶
鈎如屈金戈如發弩此其大槩也至其千變萬化各¶
具一體若中興頌之閎偉家廟碑之荘重仙壇記之¶
秀頴元魯山銘之深厚又種種有不同者葢自有早¶
年書千佛寺碑已與歐虞徐沈𦱤年之筆相上下及¶
<pb:KR3h0070_WYG_287-2b>¶
中興以後筆力逈與前異亦其所得者愈老也歐陽¶
修獲其斷碑而跋之云如忠臣烈士道徳君子端嚴¶
尊重使人畏而愛之雖其殘闕不忍弃也其為名流¶
所髙如此後之俗學乃求其形似之末以謂&KR0345;頭燕¶
尾僅乃得之不知以錐畫沙之妙其心通而性得非¶
可以糟粕議之也嘗作筆法十二意備盡師資之學¶
然其正書真足以垂世今御府所藏二十有八¶
¶
　　正書　旌節勅　顔允南父惟正贈告　顔允南母¶
<pb:KR3h0070_WYG_287-3a>¶
商氏贈告　潘丞竹山書堂詩　朱巨川告　疎¶
拙帖¶
¶
　　行書　争坐前帖　争坐後帖　送文殊碑文帖¶
頓首夫人帖　送李光顔太保帖　蔡明逺鄱陽¶
帖　劉太冲帖　劉中使帖　開府帖　盧侯帖¶
　瑶䑓帖　篆籀帖　中夏帖　湖州帖　送書¶
帖　乞米帖　乞脯帖　縑緗帖　馬病帖　送¶
辛晃序　祭伯父濠州刺史文(唐臣題跋)　祭姪季明¶
<pb:KR3h0070_WYG_287-3b>¶
文(宣和書譜)¶
¶
　　公貧乏紙筆以黄土掃牆習學書字攻楷書絶妙(因亮¶
顔魯公行状)¶
¶
　　李華嘗為魯山令元徳秀墓碑顔真卿書李陽氷篆¶
額後人爭模冩之號為四絶碑(舊唐書李華傳)¶
¶
　　乾元二年顔真卿乞御書表云臣真卿述天下放生¶
池碑銘一章又於當州採石兼力拙自書遂絹冩一¶
本附史元琮奉進兼乞御書題額縁前書㸃畫稍細¶
<pb:KR3h0070_WYG_287-4a>¶
恐不堪經乆臣今㩀右石擘窠大書一本隨表奏進¶
(顔魯公集)¶
¶
　　魯公喜書大字惟干禄字書注最為小字其體法與¶
麻姑壇記不同(集古録)¶
¶
　　魯公嗜書石大幾咫尺小亦方寸碑刻遺跡存者最¶
多觀中興頌則閎偉發揚状其功徳之盛觀家廟碑¶
則荘重篤實見其承家之謹觀仙壇記則秀頴超舉¶
象其志氣之妙觀元次山銘則渟涵深厚見其業履¶
<pb:KR3h0070_WYG_287-4b>¶
之純㸃如墜石畫如夏雲鈎如屈金戈如發弩縱横¶
有象低昂有態自羲獻以來未有如公者也(墨池編)¶
顔太師以書自娛晩年嘗載石以行礱而藏之遇事¶
以書隨所在留其所鐫石(廣川書跋)¶
¶
　　張旭草書得筆法後傳崔邈顔真卿(李肇唐國史補)¶
¶
　　真卿傳桞京兆公權零陵僧懐素鄔彤韋玩張從申¶
以至楊少師凝式(觧縉書學傳授)¶
¶
　　顔魯公真書朱巨川告身真蹟¶
¶
<pb:KR3h0070_WYG_287-5a>¶
　　此唐徳宗建中三年六月給授中書舍人朱巨川告¶
身年月職名之上用尚書吏部告身之印計二十九¶
顆世傳為顔魯公書按唐式書符令史事也代宗之¶
䘮魯公以吏部尚書為禮儀使楊炎惡其直換太子¶
少師領使事及盧杞益不容改太子太師并使罷之¶
是時適在閒局而其忠義書法巍然為天下望巨川¶
欲重其事特求公書亦如今世士大夫得請誥勅封¶
贈多求善書者操筆同一意也米元章書史載朱巨¶
<pb:KR3h0070_WYG_287-5b>¶
川告顔書其孫灌園持入秀州崇徳邑中余以金梭¶
易之劉涇得余顔告背紙上有五分墨装為秘玩王¶
詵篤好顔書遂以韓馬易去此書今在王詵䖏宣和¶
書譜載顔書亦有朱巨川告今卷中並無宣和印記¶
獨存梁太宗御前之印前後壓縫有宋髙宗乾卦紹¶
興印耳豈舊藏御府靖康之亂流落人間南渡收訪¶
應募者截去本朝璽跋耶然五代時既入御府則宋¶
時不應在灌園䖏豈王詵所得乃别本耶不可得而¶
<pb:KR3h0070_WYG_287-6a>¶
知矣此卷作字雖小而與東方朔賛用筆同其為顔¶
書無疑告中細書不知出何人唐制惟侍中中書令¶
為真宰相其曰同中書門下平章事雖行宰相事而¶
未為真中世以後藩鎮節使多授中書令故勅後細¶
書首行云太尉兼中書令臣在使完是年四月盧杞¶
忌張鎰出之鳳翔故第二行云守中書侍郎同中書¶
門下平章事臣張使其第三行云守給事中臣關播¶
奉行杞愛播柔和易制是年十月即同平章事矣牒¶
<pb:KR3h0070_WYG_287-6b>¶
後細書首行云侍中闕第二行云守門下侍郎同平¶
章事杞即盧杞也又吏部正員尚書一人侍郎二人¶
其屬有四曰吏部司封司勲考功吏部郎中一人掌¶
文官階品朝集禄賜告身尚書左右丞各一人掌辨¶
六官吏戸禮左丞總焉兵刑工右丞總焉故牒尾尚¶
書侍郎左丞俱云缺而云判吏部侍郎范陽郡開國¶
公翰者盧翰也後此二年為興元元年正月亦進同¶
平章事符後書云判郎中滋者劉滋也貞元二年正¶
<pb:KR3h0070_WYG_287-7a>¶
月從吏部為左散騎常侍末後書令史不名亦可騐¶
此告非令史筆矣一展閲間而唐之典故歴歴可攷¶
且魯公書得其背紙墨蹟尚装為秘玩况真蹟耶宜¶
如何寳愛也正徳丁丑五月望日陸完跋(珊瑚網漁洋山人極稱¶
陸跋精核辨博)¶
¶
　　右為魯公真蹟余始見摹本頗怪其神采未遒及是¶
與仲醇同觀如探驪得珠為之一快萬歴壬辰二月¶
三日錫爵書(同上)¶
¶
<pb:KR3h0070_WYG_287-7b>¶
　　魯公此書古奥不測是學蔡中郎石經平視鍾司徒¶
所謂當其用筆毎透紙背者仲醇得此自題其居曰¶
寳顔堂昔米襄陽得王略帖遂以寳晉名齋顔書固¶
不减石軍王略而仲醇鍳賞雅意又不獨在紙墨間¶
也壬辰春二月董其昌題(同上)¶
¶
　　壬辰元旦後三日展此計大字一百八十一小字百¶
四十一通總三百二十三字書譜唐神品三人篆李¶
陽氷草張長史楷顔平原禇虞歐栁皆列精品中不¶
<pb:KR3h0070_WYG_287-8a>¶
得與公駕寳顔堂居士陳繼儒志(同上)¶
¶
　　余不知書嘗妄論書古人具妙荘嚴質即疾趨偻行¶
神觀偉如今人似束芻戴冠纓能仰不能俯古人如¶
俊鶻摶鵁鶄瞑目納𤓰盤飛虚空今人如小劣拳師¶
口中叱叱時作乙勢古人如造凌風臺雖欹斜欲墮¶
却自銖兩適均今人如百衲錦采色爛然絲理却絶¶
此仲醇出顔魯公朱巨川誥觀之其頂足懸而相抱¶
鬚鬛怒而不張以斜表正以拙布巧以緩運遒與前¶
<pb:KR3h0070_WYG_287-8b>¶
所云三法皆合此不待陸全卿校勘其為的的魯公¶
無疑然持以示人疑信恭半葢字學之衰乆矣其法¶
葢盡壊于長洲之文氏字取勻美圓净而止其頓挫¶
抑揚用而不盡用之際多所未講即如此誥一經模¶
勒使塌拖如肉鴨都無可觀驊騮氣䘮豈不惜乎姑¶
為拈出紙尾歸仲醇藏之以待識者辰玉王衡(同上)¶
唐告多出善書者之手亦足以見一代文物之盛矧¶
魯公道義風節師表百世其所書尤可寳也至大辛¶
<pb:KR3h0070_WYG_287-9a>¶
亥仲春廿又二日古涪鄧文原書(停雲館帖)¶
¶
　　右顔魯公書朱巨川告即宣和書譜所載者上有髙¶
宗乾卦紹興圖書而魯公之書盖東坡先生已嘗論¶
之矣不惟愛玩抑見唐代典故之式尤為可尚龍集¶
辛亥仲秋朔喬簣成題(同上)¶
¶
　　顔真卿李大夫帖¶
¶
　　顔帖為刑部尚書時乞米於李大夫云拙於生事舉¶
家食粥來已数月今已罄乏實用憂煎葢其貧如此¶
<pb:KR3h0070_WYG_287-9b>¶
此本墨蹟在余亡友王子野家子野在於相家而清¶
苦甚於寒士嘗模此帖刻石遺於朋友故人云魯公¶
為尚書其貧如此吾徒安得不思守約(集古録)¶
¶
　　顔真卿學禇遂良既成自以挑踢名家作用太多無¶
平淡天成之趣此帖尤多禇法石刻醴泉尉時及麻¶
姑山記皆禇法也此特貴其真蹟耳非爭坐帖比大¶
扺顔栁挑踢為後世惡札之祖從此古法蕩無遺矣¶
安氏鹿肉乾脯帖蘇氏馬病帖渾厚淳古無挑踢是¶
<pb:KR3h0070_WYG_287-10a>¶
刑部尚書時合作意氣得紙札精謂之合作此筆氣¶
鬱結不條暢逆旅所書李大夫者名光顔唐功臣也¶
(寳晋英光集)¶
¶
　　顔真卿蔡明逺帖¶
¶
　　右蔡明逺帖寒食帖附皆顔魯公書魯公後帖流俗¶
多傳謂之寒食帖其印文曰忠孝之家者錢文僖公¶
自號也希聖錢公字也又曰化鶴之系者丁崖相印¶
也潤州觀察使者錢惟濟也(集古録)¶
¶
<pb:KR3h0070_WYG_287-10b>¶
　　蔡眀逺帖是魯公晩年書與邵伯埭謝安石廟中題¶
碑傍字相類極力追之不能得其髣髴(山谷集)¶
¶
　　顔魯公二十二字帖¶
¶
　　斯人忠義出於天性故其字畫剛勁獨立不襲前蹟¶
挺然竒偉有似其為人(集古録)¶
¶
　　顔魯公劉中使帖¶
¶
　　右唐太師顔魯公書劉中使帖真蹟著載宣和書譜¶
南渡後入紹興内府至元丙戌以陸柬之蘭亭詩歐¶
<pb:KR3h0070_WYG_287-11a>¶
陽率更卜商帖真蹟二卷易得於張繡江處此帖筆¶
畫雄健與蔡明逺寒食等帖相頡頏而書㫖慷慨激¶
烈公之英風義節猶可想見於百世之下信可寳也¶
三月十有二日大梁王芝再拜謹題寳墨齋北燕喬¶
簣成仲山觀(書畫題跋記)¶
¶
　　顔太師書世不多見不肖生平見真跡三夲祭姪季¶
明文馬病及此帖祭姪行書馬病行真皆小而此帖¶
正行差大雖體製不同然其英風烈氣見於筆端一¶
<pb:KR3h0070_WYG_287-11b>¶
也此語豈可為不知者道哉鮮于樞拜手書(同上)¶
¶
　　右顔魯公劉中使帖徴明少時嘗從太僕李公應禎¶
觀於吳江史氏李公謂魯公真蹟存世者此帖為最¶
徴明時未有識不知其言為的及今四十年年逾六¶
十所閱顔書屢矣卒未有勝之者因華君中甫持以¶
相示展閱數四神氣爽然米氏所謂忠義映發頓挫¶
鬱屈者此帖誠有之乃知前輩之不妄也帖後跋尾¶
六通首王英孫次鮮于太常又次張彦清白湛淵田¶
<pb:KR3h0070_WYG_287-12a>¶
師孟最後亦彦清書葢此帖曽藏於彦清所後易於¶
英孫考觀跋語可見英孫所跋嵗月宜在後不知何¶
縁出諸公之前初疑装池之誤欲令改易而張公鈐¶
印宛然不可折裂姑記於此以俟博識嘉靖九年庚¶
寅菊月望日徴明識(同上)¶
¶
　　鮮于伯機題祭季明文天下書法第二吾家法書第¶
一此又題劉中使帖漁陽筆法信有所自名不虚得¶
此卷余已刻之戱鴻堂帖中董其昌觀因題(同上)¶
¶
<pb:KR3h0070_WYG_287-12b>¶
　　顔魯公鹿脯帖¶
¶
　　鹿脯帖真蹟與宋搨本不惟字形大小不倫乃其文¶
亦小異宋榻政自不足㩀也十七帖清晏嵗豐又所¶
使有豐一鄉故自名䖏余不觧豐一鄉作何語及得¶
髙麗刻本乃云所出有異産讀之豁然因知王著但¶
憑倣書入石耳猶憶辰玉初得此帖於蒙隂公氏亟¶
報余展玩如得連城辰玉書法為此一變今日重觀¶
於徳隅齋感慨係之矣(書畫眼)¶
¶
<pb:KR3h0070_WYG_287-13a>¶
　　顔魯公與栁冕帖¶
¶
　　魯公草書摹傳於世者多矣此帖尤竒雖筆勢屈折¶
如盤鋼刻玉勁峭之氣不少變葢類其為人桞冕唐¶
名士也魯公名呼之而自稱老夫亦可以見當時士¶
契之梗槩云(梁溪集)¶
¶
　　顔魯公二帖¶
¶
　　唐太師顔真卿不審乞米二帖在蘓澥處背縫有吏¶
部尚書銓印與安師文家爭坐位帖責峽州别駕帖¶
<pb:KR3h0070_WYG_287-13b>¶
縫印一同争坐位帖是唐畿縣獄状磓熟紙韓退之¶
以用生紙録文為不敏也生紙當是草上所用内小¶
字是於行間添注不盡又於行下空紙邊横冩與刻¶
本不同此帖在顔最為傑思想其忠義憤發頓挫鬱¶
屈意不在字天真罄露在於此書石刻粗存梗槩爾¶
余少時臨一本不復記所在後二十年寳文謝景温¶
尹京云大豪郭氏分内一房欲此帖至折八百千衆¶
乃許取視之縫有元章戯筆字印中間筆氣甚有如¶
<pb:KR3h0070_WYG_287-14a>¶
余書者面喻之乃云家世收乆不以公言為然(米芾書史)¶
予觀魯公乞米及醋二帖知其不以貧為愧故能守¶
道雖犯難不可屈剛正之氣發於誠心與其字體無¶
以異也紫元翁題(黄裳溪山先生集)¶
¶
　　題顔魯公麻姑壇記¶
¶
　　余嘗評題魯公書體制百變無不可人真行草書𨽻¶
皆得右軍父子筆勢歐陽文忠公集古銘頗以别書¶
自喜自非精鍳豈易辨真贋哉(山谷題跋)¶
¶
<pb:KR3h0070_WYG_287-14b>¶
　　作字大至方丈小至粟粒其位置精神不差豪髪然¶
後為盡如以此字與中興頌参較當知予言為信(姑溪¶
題跋)¶
¶
　　集古録金石録金薤琳琅諸跋已載七十九¶
卷¶
¶
　　題顔魯公帖¶
¶
　　觀其書有以得其為人則君子小人必見於書是殆¶
不然以貌取人且猶不可而况書乎吾觀顔公書未¶
<pb:KR3h0070_WYG_287-15a>¶
嘗不想見其風采非徒得其為人而已凛乎若見其¶
誚盧杞而叱希烈何也其理與韓非竊斧之説無異¶
然人之字畫工拙之外葢皆有趣亦有以見其為人¶
邪正之麄云(東坡題跋)¶
¶
　　題顔魯公帖¶
¶
　　觀魯公此帖竒偉秀㧞奄有魏晋隋唐以来風流氣¶
骨回視歐虞禇薛徐沈輩皆為法度所窘豈知魯公¶
蕭然出於䋲墨之外而卒與之合哉葢自二王後能¶
<pb:KR3h0070_WYG_287-15b>¶
臻書法之極者惟張長史與魯公二人其後楊少師¶
頗得髣髴但少規矩復不善楷書然亦自冠絶天下¶
後世矣(山谷題跋)¶
¶
　　跋翟公巽所藏顔魯公書¶
¶
　　魯公與郭令公書論魚軍容坐席凢七紙而長安安¶
氏兄弟異財時以前四紙作一分後三紙及乞鹿脯¶
帖作一分以故人間但傳至不願與軍容為佞柔之¶
友而止元祐中余在京師始從安師文借到後三紙¶
<pb:KR3h0070_WYG_287-16a>¶
遂合為一此書雖竒特猶不及祭濠州刺史文之妙¶
葢一紙半書而真行草法皆備也(山谷題跋)¶
¶
　　魯公寒食問行期為病妻乞鹿脯舉家食粥数月從¶
李大夫乞米三帖皆與王子敬可抗行也(同上)¶
¶
　　魯公祭季明文文章字法皆能動人與夫人書廹切¶
而有禮意與郭靈運書送劉太冲序余未之見也顔¶
惟貞蘭𨹧夫人告佳筆也(同上)¶
¶
　　跋洪駒父藏顔魯公書¶
¶
<pb:KR3h0070_WYG_287-16b>¶
　　顔魯公書雖自成一家然曲折求之皆合右軍父子¶
筆法書家多不到此䖏故尊尚徐浩沈傳師爾九方¶
臯得千里馬於沙丘衆相工猶笑之今之論書者多¶
牡而驪者也(山谷題跋)¶
¶
　　蔡明逺帖筆意縱横無一㸃塵埃氣可使徐浩伏膺¶
沈傳師北面¶
¶
　　顔魯公疎拙帖¶
¶
　　右麻紙書真字清勁秀發亦與李大夫時顔責峡州¶
<pb:KR3h0070_WYG_287-17a>¶
别駕此顔第一帖也(寳章待訪録)¶
¶
　　峡州别駕帖白麻紙貞字云疎拙抵罪也聖慈含𢎞¶
猶佐列藩不逺伊邇是字類紏宗碑清甚又祭濠州¶
使君文及鹿肉帖並是魯公真蹟(㐮陽志林)¶
¶
　　跋顔魯公帖¶
¶
　　魯公墨蹟傳於今者惟此數帖予皆得而臨之後毎¶
見每為之展轉肝膈間以扣其佳䖏竟不能彷彿乃¶
知古人用意精㣲非今人所可到也(姑溪題跋)¶
¶
<pb:KR3h0070_WYG_287-17b>¶
　　魯公以正書取重然不見其行亦不知其超然逺韻¶
盖不如是不足為魯公也(同上)¶
¶
　　跋魯公題記後¶
¶
　　文詞字畫入人易深然於立身行已了不相干魯公¶
忠義皎如星日獨以字畫幾至蒙昧要之精於藝者¶
不可不謹也(姑溪題跋)¶
¶
　　跋顔魯公書¶
¶
　　真卿承命南來諸事草草但賊勢尚爾奈何張貞不¶
<pb:KR3h0070_WYG_287-18a>¶
了國事可念可念真卿¶
¶
　　右顔魯公帖凡四行二十八字或真或臨不能辨也¶
第一第二行盡䖏各减一字惟公忠烈嶤然千載猶¶
有生氣况覩遺墨起敬謂宜如何按永㤗二年嵗在¶
丙午公奏宰相元載抑塞人言甚于李林甫楊國忠¶
載怒因公論祭器誣以誹謗二月乙未由檢校刑部¶
尚書知省事貶峽州别駕未至易言州司馬所謂南¶
來諸事草草正此時也先是漢州刺史崔旰䧟成都¶
<pb:KR3h0070_WYG_287-18b>¶
蜀中大亂公貶後十九日癸丑詔興元帥兼劍南西¶
川節度使張獻誠就近討旰三月𢧐梓州獻誠大敗¶
僅以身免所謂不了國事殆指斯人張真之下闕文¶
疑稱其字葢誠貞義相通耳初獻誠䧟安史之亂将¶
兵守汴後拒朝義州束以降與公俱奮忠義者故公¶
賢其人念其敗云爾此帖當是公赴吉或到官所作¶
自丙午嵗距慶元六年庚申凢四百三十五年而梁¶
世昌實寳藏之逺來求跋考唐史永㤗無二年葢是¶
<pb:KR3h0070_WYG_287-19a>¶
嵗冬至改元即稱大歴元年至三月八日公自吉移¶
刺撫州六年書麻姑仙壇記今年三月戊寅夜山之¶
仙都觀大火焚蕩幾盡古杉星列亦隨飛烟衆碑皆¶
斷裂雜瓦礫中獨公壇記巋然其旁祝融囬禄曲意¶
䕶持如此故併記其異為後世忠臣之勸(益公題跋)¶
¶
　　顔魯公帖¶
¶
　　顔魯公忠義氣節史䇿略盡偶閱臨汝石刻見一帖¶
云政可守志不可不守吾去嵗中言事得罪又不能¶
<pb:KR3h0070_WYG_287-19b>¶
逆道茍時為千古罪人也雖貶居逺方終身不耻汝¶
曹當須謂吾之志不可不守也此是獨赴謫地而與¶
其子孫者無由考其嵗月千載之下尚可畏而仰也¶
(容齋題跋)¶
¶
　　顔魯公真蹟¶
¶
　　友人林思源近得顔魯公真蹟一卷其文前後脱落¶
字尚完整持以示予觀之予曰此非魯公不能書也其¶
用夫𨽻書澁進法乎今之人但求形似之美譬如美¶
<pb:KR3h0070_WYG_287-20a>¶
女徘徊花月之下遇者孰不歎稱其視頎然古君子¶
髙情古貌放浪蒼松喬柏間知之者幾何人哉思源¶
其謹藏之伺識者然後出焉(林右公輔集)¶
¶
　　顔魯公中興頌¶
¶
　　題跋六則已載七十五卷¶
¶
　　顔魯公書宋文貞公碑并碑側記¶
¶
　　顔魯公書臧懐恪碑¶
¶
　　顔魯公書歐陽琟碑¶
¶
<pb:KR3h0070_WYG_287-20b>¶
　　顔魯公書李抱玉碑¶
¶
　　顔魯公書杜濟神道碑¶
¶
　　顔魯公書顔勤禮神道碑¶
¶
　　顔魯公顔黙殘碑¶
¶
　　顔魯公書元結碑¶
¶
　　顔魯公書張敬因碑¶
¶
　　顔魯公鮮于仲通碑¶
¶
　　已上題跋俱載六十三卷¶
¶
<pb:KR3h0070_WYG_287-21a>¶
　　顔魯公家廟碑¶
¶
　　顔魯公郭敬之家廟碑¶
¶
　　已上題跋俱載六十卷¶
¶
　　顔魯公張仁藴徳政碑¶
¶
　　顔魯公王密徳政碑¶
¶
　　已上題㧞俱載六十六卷¶
¶
　　顔魯公杜濟墓誌銘¶
¶
　　題跋見六十七卷¶
¶
<pb:KR3h0070_WYG_287-21b>¶
　　顔魯公𤣥靖李先生碑¶
¶
　　題跋已載七十四卷¶
¶
　　顔魯公多寳塔感應碑¶
¶
　　題跋已載七十三卷¶
¶
　　顔魯公放生池碑¶
¶
　　題跋已載六十九卷¶
¶
　　顔魯公八關齋功徳記¶
¶
　　題跋已載七十九卷¶
¶
<pb:KR3h0070_WYG_287-22a>¶
　　顔魯公射堂記¶
¶
　　題跋已載七十九卷¶
¶
　　顔魯公干禄字書¶
¶
　　題跋已載八十二卷¶
¶
　　顔魯公書東方朔畫賛¶
¶
　　題跋已載七十五卷¶
¶
　　顔魯公與郭僕射争坐位書¶
¶
　　題跋已載八十卷¶
¶
<pb:KR3h0070_WYG_287-22b>¶
　　顔魯公送劉太冲序¶
¶
　　題跋已載八十卷¶
¶
　　顔魯公祭姪季明文¶
¶
　　顔魯公祭伯父濠州刺史文¶
¶
　　題跋俱見七十五卷¶
¶
　　顔魯公靖居寺題名¶
¶
　　顔魯公東西二林題名¶
¶
　　顔魯公金天王廟題名¶
¶
<pb:KR3h0070_WYG_287-23a>¶
　　已上題跋俱見八十二卷¶
¶
　　顔魯公奉使蔡州書¶
¶
　　題跋見八十卷¶
¶
　　唐顔魯公送裴将軍詩¶
¶
　　魯公集中不見此詩裴将軍不知為誰既言劒舞疑¶
為裴旻曽子言有若無實若虚犯而不校昔者吾友嘗¶
從事於斯矣初不指名為何人而後世皆以為顔子不¶
疑此書不見姓名具劔抜弩張之勢非忠肝義膽不¶
<pb:KR3h0070_WYG_287-23b>¶
能為此所為言言如嚴霜烈日真可畏而仰哉(攻媿集)¶
右顔魯公送裴将軍詩多感慨踔厲是公合作語而¶
不見集中錫山安國續刻之故應是安氏物也書兼¶
正行體有若篆籀者其筆勢雄强勁逸有一掣萬鈞¶
之力拙古䖏幾若不可識然所謂印印泥錐畫沙折¶
釵股屋漏痕者葢兼得之矣裴将軍當是裴旻旻劔舞¶
與張長史書吳道子畫為開元第一公於時年尚少甫¶
得法長史其書此歌時旻豈亦錦韝紫膜盤馬跳躍¶
<pb:KR3h0070_WYG_287-24a>¶
為驚雷掣電状耶不然何公書之酷似道子畵也跋¶
尾曹武惠王林和靖䖏士亦自有筆意可觀(弇州山人藁)¶
¶
　　顔魯公竹山潘氏堂聫句¶
¶
　　唐太師魯郡文忠公在吳興日宴客於竹山潘氏堂¶
聫句而手書之凡十九人如䖏士陸羽僧皎然李觀¶
房䕫輩皆知名士而所謂粲顓須者於公為子姓皆¶
有文行官爵具家廟碑中公此書遒勁雄逸而時時¶
吐姿媚真蠶頭䑕尾得意筆大較與家廟頡頏而此¶
<pb:KR3h0070_WYG_287-24b>¶
乃手跡又當逺勝之第宣和書譜寔載之目録而考¶
無祐陵御題及宣和瓢印前僅冠以緝熈殿章而後¶
有米元暉鍳定按緝熈殿理宗朝所建也雖龍凖宛然¶
能無邯郸子輿之惑乎哉不知靖康之變玉盌金魚¶
散在人間雖以光堯懸勇爵餅金購募而應者折洗¶
去之小米能别書不能别所以或為諱其自至理宗¶
日始加以秘殿章識耳此事與楊少師神仙起居法¶
極相類晋府圖書則當見收於恭王以永樂之籍入¶
<pb:KR3h0070_WYG_287-25a>¶
紀綱手而後佚之如髙克明雪霽山行之類不可勝¶
紀余既書此人或笑余直當以八法定真贋不當𤨏¶
𤨏出處令後人目以為黄長睿也(弇州續藁)¶
¶
　　顔魯公誌公像賛¶
¶
　　誌公像賛今靈谷寺有石刻吳道子畫李白賛顔真¶
卿書世稱三絶舊刻已壊此重刻者而不復見書法¶
之妙矣碑隂有趙松雪篆書甚佳然余未之得也(東里¶
續集)¶
¶
<pb:KR3h0070_WYG_287-25b>¶
　　顔魯公書摩利支天經¶
¶
　　此經與東方朔賛家廟碑政是一輩書耳勁㧞嚴重¶
如入宗廟中循廧皆禮樂器而秀媚流利有翩翩欲¶
飛浩然獨往之趣公生平拒禄山誚盧杞叱希烈直¶
氣塞天地至與陶八八㳺得尸觧之術証位上真又¶
有浮游埃&KR0381;之表者其扶人紀而闡𤣥風皆可於公¶
筆札中見之昔謂筆為心畫可以觀人於公尤足信¶
也康虞善鍳字且善鍳人其以余此言為何如(都𤣥敬金¶
<pb:KR3h0070_WYG_287-26a>¶
薤琳瑯)¶
¶
　　顔真卿斷碑¶
¶
　　華州王氏掘地得石一片云員外郎瑯琊顔真卿書¶
又有云都官郎中東海徐浩篆其餘数十字則不成¶
文不可知何碑但其字法雖嚴整而鉤磔䖏不及魯¶
公他碑存之以俟考(石墨鐫華)¶
¶
　　附顔氏一門¶
¶
　　顔允南¶
¶
<pb:KR3h0070_WYG_287-26b>¶
　　顔允南惟貞子(真卿兄)工詩善草𨽻達奚珣薦為左補¶
闕歴殿中膳部司封郎中司業金鄉男(家廟碑)¶
¶
　　顔旭卿¶
¶
　　顔旭卿元孫子善草書官𦙍山令(家廟碑)¶
¶
　　顔曜卿¶
¶
　　顔曜卿元孫子善草隸工詩十五以文學直崇文舘¶
官淄州司馬(家廟碑)¶
¶
　　顔頵¶
¶
<pb:KR3h0070_WYG_287-27a>¶
　　顔頵真卿子貞元六年授五品正員官(舊唐書本傳)¶
頵書畫端荘有父風(王憚秋澗集)　幽州復舜廟碑顔頵¶
正書并篆¶
¶
　　顔䪻¶
¶
　　顔䪻真卿子好為詩冨陽尉(家廟碑)　鄧州文宣王廟¶
碑顔䪻書¶
¶
　　顔顒¶
¶
　　顔顒惟貞孫(真卿姪)好為文常州恭軍(家廟碑)　晋祠新¶
<pb:KR3h0070_WYG_287-27b>¶
松記顔顒正書¶
¶
　　顔顗¶
¶
　　顔顗惟貞孫(真卿姪)頗工小楷官洗馬(家廟碑)¶
¶
　　顔防¶
¶
　　河中府鸛鵲樓記　麟徳殿宴羣臣詩俱顔防書¶
¶
　　桞公權¶
¶
　　桞公權字誠懸京兆華原人元和初進士及第釋褐¶
秘書省校書郎穆宗即位召見謂公權曰我於佛寺¶
<pb:KR3h0070_WYG_287-28a>¶
見卿筆蹟思之乆矣即日拜右拾遺充翰林侍書學¶
士穆宗嘗問公權筆何盡善對曰用筆在心心正則¶
筆正上改容知其筆諌也歴穆敬文三朝侍書中禁¶
武宗即位累封河東郡公咸通初歴太子少師公權¶
初學王書遍閲近代筆法體勢勁媚自成一家當時¶
公卿大臣家碑版不得公權手筆者人以為不孝外¶
夷入貢皆别署貨貝曰此購桞書上都西明寺金剛¶
經碑備有鍾王歐虞褚陸之體尤為得意文宗夏日¶
<pb:KR3h0070_WYG_287-28b>¶
與學士聫句令公權題於殿壁字方圓五寸帝視之¶
歎曰鍾王復生無以加也宣宗召升殿御前書三紙¶
軍容使西門季𤣥捧硯樞密使崔巨源過筆一紙真¶
書十字曰衛夫人傳筆法於王右軍一紙行書十二¶
字曰永禅師真草千文得家法一紙草書八字曰謂¶
語助者焉哉乎也賜錦綵缾盤等銀器仍令自書謝¶
状勿拘真行帝尤竒惜之公權志躭書學不能治生¶
為勲戚家碑版問遺嵗時鉅萬多為主藏所竊唯筆¶
<pb:KR3h0070_WYG_287-29a>¶
硯圖畫自扃鐍之(舊唐書本傳)¶
¶
　　栁公權字誠懸公綽之弟京兆人愽貫經術通音律¶
元和中擢進士第穆宗朝以夏州書記入奏帝曰朕¶
常於佛廟見卿筆蹟思之乆矣即拜右拾遺侍書學¶
士帝問公權用筆法對曰心正則筆正帝改容悟其¶
筆諌也文宗嘗與聫句帝曰人皆畏炎熱我愛夏日¶
長公權屬曰薫風自南來殿閣生㣲凉他學士皆屬¶
繼帝獨咏公權者命題於壁字率五寸帝歎曰鍾王¶
<pb:KR3h0070_WYG_287-29b>¶
無以過也宣宗時召升殿作字賜以銀綵且令自書¶
謝状勿拘真行欲以為珍玩也然其書名達於外夷¶
往往以貨貝購之當時大臣之家碑誌非公權書以¶
子孫為不孝凡公卿以書貺遺葢鉅萬至奴盗其杯¶
盂而貯笥縢識如故公權知而笑曰銀杯羽化矣人¶
益服其徳量云然公權之書得名正以楷法耳今御¶
府所藏十有一　正書　度人經二　清浄經隂符¶
經　心經　寄藥帖　行書　宫相帖　檢領帖¶
<pb:KR3h0070_WYG_287-30a>¶
蘭亭帖　紫絲鞋帖　簡啟草槀(宣和書譜)¶
¶
　　公權正書及行皆妙品之最草不失能葢其法出於¶
顔而加以遒勁豐潤自名一家(墨池編)¶
¶
　　栁公權西平王碑¶
¶
　　桞公權何進滔徳政碑¶
¶
　　桞公權李石神道碑¶
¶
　　桞公權康約言碑¶
¶
　　桞公權髙重碑¶
¶
<pb:KR3h0070_WYG_287-30b>¶
　　桞公權起居郎劉君碑¶
¶
　　桞公權尚書馮宿碑¶
¶
　　桞公權書蘇夫人墓誌¶
¶
　　桞公權𤣥袐塔碑¶
¶
　　桞公權復東林寺碑¶
¶
　　桞公權楷書度人經(魚又𤣥趙巖二詩補録於後)¶
¶
　　硬黄小字臨黄庭曩曽見之獨小字度人經未之見¶
此開成年桞誠懸得意細楷也有宣和題標可證時¶
<pb:KR3h0070_WYG_287-31a>¶
一展誦便到黍珠鬱羅蕭䑓又何必太清頂𩕳之表¶
前集賢待制馮子振奉皇長姊大長公主命題(書畫題跋記)¶
正書之擅名者自魏鍾繇而至於宋僅得四十四人¶
而唐桞誠懸實錚錚乎其間則夫墨妙筆精有不待¶
賛矣其入宋秘府凡六帖而書度人經者二此卷特¶
其一爾是經乃晋宋人偽作至誠懸時相傳稍乆故¶
信而書之近代紫陽方囬則謂五季蜀王建時道士¶
王喬始造且確然不自疑不幾於甚可笑歟使回見¶
<pb:KR3h0070_WYG_287-31b>¶
誠懸書此吾知其顙有泚矣(宋學士集)¶
¶
　　桞公權小字清浄經¶
¶
　　桞公權隂符經序¶
¶
　　桞公權書金剛經¶
¶
　　桞公權書驛路記¶
¶
　　桞公權書嵇叔夜絶交書¶
¶
　　余幼年來崇仁得桞誠懸所書嵇叔夜絶交書石本云¶
是中書梅亭李公擕歸蜀物是時余未識桞公筆法亦¶
<pb:KR3h0070_WYG_287-32a>¶
不知此石&KR1186;勒之精否摹搨之工拙也後官成均與鄆¶
人曹彦禮先生同舘見其所藏桞公易賦靈寳經真蹟¶
非唯筆精墨妙嚴勁縝宻神采飛動至於界畫黏綴硬¶
黄搗練各極其工之精者矣留几格臨玩僅半嵗愽古好¶
雅者以重金購諸曹氏後雖數見不能乆矣歸田以來百¶
慮消盡時憶故物了然心目之間則亦不可謂全無累於¶
塵影者矣而諶致榮乃得絶交書墨跡與石本並卷亦云¶
是李公蜀物也而余目障成痼略不能辨波磔㸃畫於茫¶
<pb:KR3h0070_WYG_287-32b>¶
𣺌之際傳曰盲者無以與乎五色之觀雖有至寳邈¶
然不知深以為悵惘書其後而歸之(道圉學古録)¶
¶
　　桞公權蘭亭書帖¶
¶
　　自褉叙出右軍筆玉匣蘭亭龍孫定武外石刻何啻¶
百千本而孫興公文及諸賢詩寥寥無傳者獨桞誠¶
懸少師嘗一録之見宣和書譜桞法遒媚勁徤與顔¶
司徒嫓美書家謂驚鴻避弋飢鷹下韝不足喻其鷙¶
急去山隂室雖逺大要能師神而離蹟者也余從顧¶
<pb:KR3h0070_WYG_287-33a>¶
氏所驟見之怳然若未識乆㸔愈妙因捐一嵗俸獲¶
之仍為歌志於後(弇州山人藁)¶
¶
　　桞少師書興公後序及諸賢詩而不書褉帖政自不¶
敢與逸少抗衡耳供奉不復題黄鶴樓意邪古人虚心¶
服善類如此顧其書每於險中生態枯潤纎濃掩映相¶
發非復世所能髣髴夫以晋人霏霏玉麈之談又得公書¶
遂成兼美譬諸絶代人快歌陽春使人心愉耳攝應接不¶
暇耳卷初歸吾郡顧汝修家以得諸市盲兒錢不滿百元¶
<pb:KR3h0070_WYG_287-33b>¶
美先生竟以十萬錢購去其珍賞好事如此始拂拭武¶
陵之手繼長價琅邪之門㑹其時哉可存一慨(莫廷韓集)¶
¶
　　桞公權謝紫絲靸鞋帖¶
¶
　　桞公權謝紫絲靸鞋帖筆勢往來如用鐵絲紏纒誠¶
得古人用筆意(黄山谷集)¶
¶
　　桞公權赤箭帖¶
¶
　　唐桞公書當時自九重至外夷無不愛重史稱其結¶
體勁媚葢筆諫之意先形心畫此所以為貴亦猶魏¶
<pb:KR3h0070_WYG_287-34a>¶
元成忠直而嫵媚邪後世真蹟日少頼石刻僅存典¶
型予官行都有朝士楊文昺蓄公碑三十餘種往往¶
來自西北其在東南者山南西道修驛路記和州陋¶
室銘贛州閑襌師碑台州國清寺額翠屏院天台佛¶
三字題僧清觀簡及江州復東林寺碑耳東林近又¶
煨燼或重惜之予笑曰趙明誠金石録載何進滔徳¶
政碑在桞書中尤竒偉政和間太和尹磨去别刋新¶
製厄㑹至此殆不若東林之一炬太和蕭知節示赤¶
<pb:KR3h0070_WYG_287-34b>¶
箭帖求余一言夫顔筋桞骨古有成説此帖字瘦而¶
不露骨沉著痛快而氣象雍容歐虞禇薛不足進焉¶
昔歐陽文忠公最愛髙重碑以為摹刻之工鋒鋩皆¶
在而蔡忠惠公則謂隂符經序善藏筆鋒桞書之最¶
精者二説正相反每推忠惠善書而自云論此不同¶
况晩輩寡學乎宜擇良工刻石傳之以俟識者㣲知¶
節儒雅好事其孰能與此慶元六年九月辛巳(平園集)¶
¶
　　桞公權謝人惠筆帖¶
¶
<pb:KR3h0070_WYG_287-35a>¶
　　桞尚書極力變右軍法葢不欲禊帖面目相似葢所謂¶
神竒化為臭腐故離之耳凡人學書以姿態取媚鮮能¶
觧此余於虞禇顔歐皆曽髣髴十一自學栁誠懸方悟用¶
筆古淡處自今以往不得舍桞法而趨右軍也其昌(珊瑚網)¶
¶
　　補録度人經題跋¶
¶
　　卧雲道士來相辭相辭倐忽何所之紫閣當春凝烟¶
靄東風吹折花枝枝藥成酒熟有時節寒食恐失松¶
間期冥鴻復見傷分翼髙飛展轉心無疑滿㵼數盃¶
<pb:KR3h0070_WYG_287-35b>¶
酒狂吟幾首詩留不住去不悲醯雞蜉蝣安得知¶
大順元年二月十九日華山道士魚又𤣥題(珊瑚網)¶
右軍曽冩換鵝經銖黍仙書骨氣清看到栁公心正¶
處千年筆諫尚馳名　趙巖(同上)¶
¶
　　桞公綽¶
¶
　　桞公綽字寛小字起之京兆華原人舉賢良方正直¶
言極諌太和中累遷河東節度授兵部尚書謚曰元(唐書)¶
公綽乃不俗於兄(海岳名言)　紫陽先生碑并碑隂記桞¶
<pb:KR3h0070_WYG_287-36a>¶
公綽書¶
¶
　　桞公綽武侯祠記(題跋已見)¶
¶
　　桞誠懸書蘭亭詩文二跋(弇州山人藁)¶
¶
　　自禊叙出右軍筆玉匣蘭亭龍孫定武外石刻何啻百¶
千本而孫興公文及諸賢詩寥寥無傳者獨桞誠懸少¶
師嘗一録之見宣和書譜桞法遒媚勁徤與顔司徒嫓¶
美書家謂驚鴻避弋饑鷹下韝不足喻其鷙急去山隂¶
室雖逺大要能師神而離跡者也　又栁公此書乍看¶
<pb:KR3h0070_WYG_287-36b>¶
之亦似有一二俗筆而乆之則俗者入眼作嫵矣殆似¶
髭聖之似羊鼻翁也鋒勁處真純鈎鐸矟游絲細筆亦¶
似鐵鑄中間二行小楷以無意發之絶得晋人心印耳¶
¶
¶
¶
¶
　　六藝之一録卷三百二十九¶
¶

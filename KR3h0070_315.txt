# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.568358
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 315
<pb:KR3h0070_WYG_315-1a>¶
　　欽定四庫全書¶
¶
　　六藝之一錄卷三百五十七　　　錢唐倪濤撰¶
¶
　　厯朝書譜¶
¶
　　元¶
¶
　　虞集¶
¶
　　虞集字伯生宋丞相允文五世孫從吳澄遊授受具¶
有源委大徳初以薦授大路路教授文宗在潛邸已¶
知集名既即位除奎章閣侍書學士贈江西行中書¶
<pb:KR3h0070_WYG_315-1b>¶
省叅知政事䕶軍封仁夀郡公闢書室為二室左室¶
書陶淵明詩於壁題曰陶菴右室書卲堯夫詩題曰¶
卲菴故世稱卲菴先生(元史)¶
¶
　　虞集眞行草篆皆有法度古隸為當代第一(書史㑹要)¶
喀喇庫庫評虞仁夀札謂其雄劒倚天長虹駕海不無¶
曲筆又謂如鶯雛出巢神彩可愛頡頏未熟斯則得¶
之(弇州山人續藁)¶
¶
　　虞伯生書雍公誅蚊賦¶
¶
<pb:KR3h0070_WYG_315-2a>¶
　　觀雍公少年之作可以豫見報國之志觀卲菴詳書¶
之意可以深惟追遠之情忠孝藹然萃於一門嗚呼¶
盛哉閑上人同是蜀人故獨得之當刻石寺中以傳¶
永乆庻不為他時夜壑舟也至正十五年乙未三月¶
後學蘇大年頓首謹書(書畫題跋記)¶
¶
　　右邵菴虞公所書其先丞相誅蚊賦藁也賦藁初藏¶
於侯頤軒家後為韓大則所得獻於公之先君子井¶
齋先生後公至吳侯道士因龍興閑上人謁公於寓¶
<pb:KR3h0070_WYG_315-2b>¶
所一見具言賦藁公軒然而笑曰我已得之矣侯道¶
士為之惘然葢大則初假之於侯而即以歸於公家¶
而侯初不知也元統乙亥閑上人謁公於西江遂書¶
以贈焉頤軒本洞庭仙壇道士其度師楊紫霞與侯¶
亦蜀人宋季來吳一時名士之寓吳者若中書劉公¶
丞相吳公皆與之交遊名重於時寳祐間自吳游天¶
台中書公為之唱首作詩以餞其行而先師平舟先¶
生亦次韻焉先子與侯交游粗深嘗出以示之先子¶
<pb:KR3h0070_WYG_315-3a>¶
求至懇切而侯迄不出先子歿後三年侯亦相繼而¶
逝其徒李碧山與椿相知因予之請即以歸之至正¶
甲子冬十月閑上人因持此卷訪予於家而徴予言¶
予惟侯之平日靳吝於兩家遺墨眎若永為其有既¶
而卒歸於其後人豈故家文獻不絶如綫而天固假¶
侯靳吝以待我後人邪所惜者公之先君子猶克親¶
得賦藁而予先子雖獲一見平舟遺墨而終不能得¶
之於生平也今公既即世而閑上人已老予恐事之¶
<pb:KR3h0070_WYG_315-3b>¶
或湮故為詳著於此云眉山楊椿䟦(同上)¶
¶
　　虞邵菴書擬峴臺記并詩¶
¶
　　南豐先生記擬峴臺謂其山谿之形擬乎峴山也使¶
他人屬筆必更引羊叔子事而先生終篇但述風物¶
觀游之勝及夫裴使君簡静之治而已葢衆人之所¶
必言乃先生之所不必言也王文公詩則終始引叔¶
子以致美裴君葢賦咏之作與紀實不同各一竒也¶
邵菴虞公並取而書之厥有㫖哉又嘗聞先生既為¶
<pb:KR3h0070_WYG_315-4a>¶
臺記裴君畀田若干畆即先生所置義田今在臨川¶
後湖者此亦竒事虞公記先生祠叙義田而不及此¶
必别有謂然書以附於臺記之後豈亦牽連可見之¶
意邪太樸親得此卷於公當有以知之一范文正公¶
置義田於蘇孫子遵守至今不廢嘗竊嘆以為世之¶
若此者一家耳今讀學士虞公所著南豐先生祠堂¶
記知先生亦有義田在臨川金溪世守規約與范氏¶
同兩家盛徳之長異哉夫以范公之忠義功名天下¶
<pb:KR3h0070_WYG_315-4b>¶
所倚頼而甫參大政以殁位不滿徳焉曾氏三兄弟¶
子宣為相子開翰林先生止西掖名位亦有差子開¶
雖賢而魁然以儒學文章重者又莫先生若也嗟夫¶
宋之賢人君子若范公之與先生者希矣其君之國¶
有不能保而二家之田獨至今存且将傳之無窮則¶
當時不究其施有不足恨而其子孫所以為慿藉扶¶
持者又豈竭其勢力之所可能哉觀於此者可以有¶
省矣至正元年歳辛巳十月下旬東陽吳師道書於¶
<pb:KR3h0070_WYG_315-5a>¶
京師居賢坊官舍(同上)¶
¶
　　右奎章閣侍書學士虞公書曽文定公擬峴臺記及¶
公自作新建曾公祠堂記附以王文公臺詩以遺臨¶
川危素太樸甫積昔從公於京師自天厯以後公日¶
在閣下而又總裁史事非大制作多不及親書又苦¶
目昏今觀此卷遒粹整宻所罕見也至元三年正月¶
十又六日門人九江方積同豫章楊鎰觀于鄔子柴¶
(同上)¶
¶
<pb:KR3h0070_WYG_315-5b>¶
　　虞公篆法八法楷書暨文章皆萃美於兹卷而南豐¶
先生之文行又因以起百世敬慕於無窮焉非茍玩¶
其詞翰而已至元六年歳次庚辰夏四月十八日金¶
華王餘慶識於吾友太樸危君京師迎陽坊之寓舍¶
(同上)¶
¶
　　文定公初置義田令子孫本房不得食文昭公增置¶
田乃令食之太樸熟見其家規約云爾文定之不自¶
私文昭之均其施皆可書也吳師道又識(同上)¶
¶
<pb:KR3h0070_WYG_315-6a>¶
　　曾文定擬峴臺記王文公詩奎章閣學士虞公所製¶
文定公祠記三者又皆虞公手書之虞公蜀人今家¶
居臨川文學與曾王兩公相望而此卷實具有之嗚¶
呼美矣太樸宜與曽氏子孫求貞石使吳中石工并¶
刻之臨川有榮觀焉晋安陳旅(同上)¶
¶
　　前賢不茍作落筆便可傳世今觀元虞文靖公所書¶
曽文定公擬峴臺記附以王文公詩而䟦之又書所¶
作文定祠堂記於後二記一詩議論根㨿鏗然金石¶
<pb:KR3h0070_WYG_315-6b>¶
聲文章家取為楷式者是豈茍云乎哉元統癸酉適¶
公病目歸田之後年六十有一矣而篆隸書皆端整¶
若此非其平日運意精宻筆路純熟惡能爾邪卷尾¶
有吳元儒吳師道諸名人䟦皆當公存日為危太樸¶
先生題者蠅頭細書無一筆茍師道凡二䟦尤精確¶
有深意其可以繼公而無愧也公書此卷後十七年¶
而捐舘又後百三十有四年璟觀于翰林修撰吳君¶
原愽所原愽屬題因得留几格間臨玩数月乃敬識¶
<pb:KR3h0070_WYG_315-7a>¶
而歸之連城之璧不足多也成化壬寅中秋泰和羅¶
璟于紫垣西之冰玉齋敬題(同上)¶
¶
　　先生詞翰率爾雅端重觀之不覺起敬東白子識(同上)¶
右虞邵菴先生擬峴臺記四𨽻字南豐曽氏新建文¶
定公祠堂記十二篆字楷書記文一通詩䟦各一首¶
書家者流所謂人品髙師法古者殆兼有之此危太¶
樸家物傳至庻子吳君原愽葢百四十年于今矣祠¶
堂記及䟦皆先生所著臺記出文定者皆世所傳誦¶
<pb:KR3h0070_WYG_315-7b>¶
而王荆公詩筆亦與此時作者不同然則此卷雖謂¶
之三絶可也原博博古能文且䆳書法其以予言為¶
将無同乎卷尾有黄晋卿題名宋景濓陳衆仲吳師¶
道䟦語又出三絶之外詩所謂尚有典刑者竊有慨¶
焉姑識其紙隙以俟後來君子𢎞治元年戊旦日南¶
至長沙李東陽書(同上)¶
¶
　　虞卲菴書東林禅寺記(題䟦已見)¶
¶
　　虞卲菴𨽻字¶
¶
<pb:KR3h0070_WYG_315-8a>¶
　　元柯博士九思在文宗朝最受知遇觀訓忠一碑可¶
見後博士失寵退居於吳相傳今城東胭脂橋即其¶
故第此卷流落呉中已百餘年為郡士沈津所得虞¶
公文翰妙絶一世其隸書之傳人間者特少沈氏之¶
寳之也宜哉(寓意編)¶
¶
　　虞道園書賜碑贊¶
¶
　　道園先生正書八分俱入能品此卷為柯九思博士¶
作賜碑贊用筆若草草而中自遒勁有古挑截法其¶
<pb:KR3h0070_WYG_315-8b>¶
文辭尤雅净可誦雖然令舜華一經意亦自到也(弇州¶
續藁)¶
¶
　　虞道園詩蹟¶
¶
　　道園先生書法可甲乙巙趙此書筆雖遒而結法少¶
疎詩語亦不甚經意獨結尾使事押韻皆狙駿可喜¶
耳(弇州續藁)¶
¶
　　揭傒斯¶
¶
　　揭傒斯字曼碩龍興富州人早有文名延祐初授翰¶
<pb:KR3h0070_WYG_315-9a>¶
林國史院編修官元統初陞集賢學士再陞侍讀學¶
士贈䕶軍追封豫章郡公謚曰文安善楷書行草朝¶
廷大典册及元勲茂徳當得銘辭者必以命焉(元史)¶
揭傒斯正行書師晋人蒼古有力(書史㑹要)¶
¶
　　傒斯楷法精健閑雅行書尤工國家典册及功臣家¶
傳賜碑遇其當筆往往傳誦於人四方釋老氏碑版¶
購其文若字袤及殊域(圭齋集)¶
¶
　　揭文安雜詩卷¶
¶
<pb:KR3h0070_WYG_315-9b>¶
　　昔唐宋之韓桞歐蘇以文擅名時稱四大家元有虞¶
楊范揭以詩鳴世人亦謂之云余近日頺榮進閉門¶
却掃倦則遊藝雅好博古展卷評品至視文安公手¶
書已作詞格清麗筆法婉媚似得晋唐人逸韻由其¶
心志非力可勉若困而學之終不能入豈可與庸鄙¶
罔習共鑒定其甲乙若斯人者當時罕有與之儔匹¶
余特寳重是卷獨歎其髙處不必世論之同也賞音¶
者自以余為然予何言哉明嘉靖己未歳仲夏十又¶
<pb:KR3h0070_WYG_315-10a>¶
一日在北窗下書退密齋主人墨林項元汴力疾饒¶
舌(式古齋書畫彚考)¶
¶
　　揭文安書千文(題䟦已見)¶
¶
　　揭汯¶
¶
　　揭汯正書得用筆意(書史㑹要)　揭汯字伯防傒斯子以¶
䕃補袐書郎遷國史編修官歴官肅政亷訪司事守¶
建寧¶
¶
　　揭雲¶
¶
<pb:KR3h0070_WYG_315-10b>¶
　　揭雲字之徳文安孫正書學智永(書史㑹要)¶
¶
　　蘇爾約蘇哈雅¶
¶
　　蘇爾約蘇哈雅其父名格濟格後以貫為氏復以酸齋¶
自號仁宗在東宫選為説書秀才踐阼拜翰林侍讀¶
學士辭還江南晩年為文日䆳詩亦冲澹草隸等書¶
稍取古人之所長變化自成一家所至士大夫從之¶
若雲得其片言尺牘如獲拱璧贈集賢學士追封京¶
兆郡公諡文靖(元史)¶
¶
<pb:KR3h0070_WYG_315-11a>¶
　　酸齋富文學工翰墨其名章俊語流於毫端者怪怪¶
竒竒若不凝滯於物即其書而知其胸中之所養矣¶
(書史㑹要)¶
¶
　　貫酸齋書歸去來辭¶
¶
　　酸齋公如冥鴻逸驥不受矰繳覊靮而其蟬脫穢濁¶
逍遥放浪而與造物者游近世葢未有能及之者其¶
自謂平日不寫古今人詩草而獨慕陶靖節之為人¶
書其歸去來辭觀者殆不可以尋常筆墨蹊徑求之¶
<pb:KR3h0070_WYG_315-11b>¶
也至正十年五月二日臨海陳基識(夷白齋集)¶
¶
　　許謙¶
¶
　　許謙字益之金華人受業金履祥之門盡得其所傅¶
其他若天文地理典章制度食貨刑法字學音譜醫¶
經術數之説亦靡不該貫延祐初居東陽八華山學¶
者翕然從之嘗以白雲山人自號世稱為白雲先生¶
賜謚文懿(元史)¶
¶
　　吳澄¶
¶
<pb:KR3h0070_WYG_315-12a>¶
　　吳澄字㓜清撫州崇仁人左丞董士達薦澄有道擢¶
應奉翰林文字英宗即位超遷翰林學士所居草屋¶
數間程鉅夫題曰草廬故學者稱之為草廬先生贈¶
江西行省左丞臨川郡公謚文正(元史)¶
¶
　　吳澄深究六書之義直用篆法而結體加方以成一¶
家之法(書史㑹要)¶
¶
　　何中¶
¶
　　何中字太虚撫之樂安人以古學自任同郡吳澂揭¶
<pb:KR3h0070_WYG_315-12b>¶
傒斯皆推服之至順二年岳柱聘為龍興郡學師(元史)¶
吳澄送何太虚北游詩序云太虚善書工詩綴文研¶
經修於己不求人知(元文類)¶
¶
　　黄溍¶
¶
　　黄溍字晋卿婺州義烏人延祐二年進士第授台州¶
寧海丞入為應奉翰林文字同知制誥陞侍講學士¶
贈江西等處行中書省參知政事追封江夏郡公謚¶
曰文獻(元史)¶
¶
<pb:KR3h0070_WYG_315-13a>¶
　　溍筆札俊逸類薛嗣通(危素説學集)¶
¶
　　黄溍書宗薛晋公而自成一家危承㫖嘗云吾生平¶
學書所讓者黄晋卿一人耳(書史㑹要)¶
¶
　　桞貫¶
¶
　　桞貫字道傳浦陽人始用察舉為江西儒學教諭仕¶
至翰林待制與黄溍及臨川虞集豫章揭傒斯齊名¶
人號為儒林四傑(元史黄溍傳)¶
¶
　　桞貫善楷法工篆籀妙處不减李陽氷(宋濓浦江人物志)¶
<pb:KR3h0070_WYG_315-13b>¶
桞貫於大字得體(書史㑹要)¶
¶
　　桞道傳行書縱横遒逸亦鮮于之亞也(六研齋二筆)¶
¶
　　張鐸¶
¶
　　張鐸(字宣卿起巖之祖)東昌錄事判官(元史張起巖傳)¶
¶
　　宣卿工書得黄豫章米襄陽筆法(圭齋集)¶
¶
　　張範¶
¶
　　張範(字議甫起巖之父)四川行省儒學副提舉(元史張起巖傳)¶
範善吟咏富著述能大小篆隸行楷皆遒勁有體(圭齋¶
<pb:KR3h0070_WYG_315-14a>¶
集)¶
¶
　　張起巖¶
¶
　　張起巖字夢臣中延祐乙邜進士除同知登州事改¶
集賢修撰拜翰林承㫖學士謚曰文穆博學有文善¶
篆隸(元史)¶
¶
　　王士熈¶
¶
　　王士熈字繼學東平人官至江東廉訪使贈中書平¶
章政事封趙國公風流蘊藉為名流所慕書法亦清¶
<pb:KR3h0070_WYG_315-14b>¶
潤完整(書史㑹要)¶
¶
　　王士㸃¶
¶
　　王士㸃字繼志士熈之弟官至四川雲南亷訪副使¶
善大字亦能篆(書史㑹要)¶
¶
　　陳旅¶
¶
　　陳旅字衆仲興化莆田人虞集見其所為文延至舘¶
中朝夕以道義學問相講習自謂得旅之助薦除國¶
子助教遷國子監丞(元史)¶
¶
<pb:KR3h0070_WYG_315-15a>¶
　　旅善古隸行楷亦有法(書史㑹要)¶
¶
　　陳衆仲書安晩軒記(題䟦已見)¶
¶
　　陳繹曽¶
¶
　　陳繹曾字伯敷處州人諸經註疏多能成誦文辭汪¶
洋浩博官至國子助教(元史陳旅傳)¶
¶
　　繹曾學識優博眞草篆隸俱通習之各得其法(書史㑹要)¶
陳伯孚善飛白如塵縷遊絲秋蟬春蝶(胡雲峰集)¶
¶
　　朱徳潤¶
¶
<pb:KR3h0070_WYG_315-15b>¶
　　朱徳潤字澤民吳郡人官征東儒學提舉(畫史㑹要)¶
徳潤文采斌鬰字畫遒麗亦頡頏鮮趙(六研齊二筆)¶
¶
　　朱存復録范致能四時田園雜興詩卷¶
¶
　　范文穆公在宋淳熈戊戌自禮部尚書拜參知政事¶
甫兩月而罷此其田園雜興詩六十首序稱作於丙¶
午葢公退居吳中石湖之上已七年其於邨野景物¶
人事親覩而熟諳之悉從筆端貌出眞有聲之畫也¶
公在乾道中奉使北庭執節不屈雖北主亦稱其忠¶
<pb:KR3h0070_WYG_315-16a>¶
孝宗器公可大用實兆於此然甫用而亟罷豈當時¶
之不幸歟或謂孝宗欲相公以公未知稼穡之事故¶
公作此以見志考其時世殆不然歟舊傳壽櫟堂有¶
石刻筆力遒勁辭翰兼羙惜未之見是卷乃元鎭東¶
儒學提舉存復朱先生所手録先生以詩文書畫名¶
一時為趙文敏虞文靖諸公所稱許録此亦可以見¶
其髙山景行之意矣先生𤣥孫進士天昭出以求予¶
題予世農家深知田園之趣少喜諷誦此詩況先生¶
<pb:KR3h0070_WYG_315-16b>¶
筆札尤所愛玩披閲之餘不忍釋去敬書此以附名¶
卷末云李傑識於石城山房(石城山房集)¶
¶
　　御史姑蘓朱天昭視予以其髙祖承復先生澤民手¶
書一卷葢范石湖四時田園雜興詩也先生勝國名¶
士世多得其畫而罕見其書虞邵菴謂其文為畫所¶
掩書固未暇論也今存復集刋本有大星記䟦載予¶
先提舉希蘧府君事予家亦有府君題先生遺墨予¶
與朱氏雖稱通家可也石湖集世不傳浦陽吳清老¶
<pb:KR3h0070_WYG_315-17a>¶
嘗作月泉社為詩試實用春日田園雜興為題乃四¶
時之一時東南名士盡在選中而拘於律體亦未有¶
能出石湖之外者宜先生之重是詩也況天昭之於¶
世澤有念祖修徳之義又豈獨以詩而已哉予又聞¶
天昭有睢陽五老圖眞蹟遡是以往其世澤尤有甚¶
遠者尚當於他日考之(懐𪋤堂集)¶
¶
　　鄭元祐¶
¶
　　鄭元祐字明徳遂昌人兒時乳嫗提擕右臂脱骱左¶
<pb:KR3h0070_WYG_315-17b>¶
手冩楷書規矩備至世稱一絶又自名尚左生至正¶
十七年授平江路教授陞江浙儒學提舉(蘇大年遂昌先生鄭¶
君墓志銘)¶
¶
　　顧安¶
¶
　　顧安字定之東淮人為泉州路判官大字遒勁法趙¶
承㫖(詹東圖𤣥覧)¶
¶
　　郭畀¶
¶
　　郭畀字天錫官至吳江州儒學教授丹徒(式古堂書畫彚考)¶
¶
<pb:KR3h0070_WYG_315-18a>¶
　　郭天錫書遺林上人詩卷¶
¶
　　了堂上人方外友如天錫者情為至矣故其手跡盈¶
篋毎皆惜之不令有所散逸雖俗士有不及之者宜¶
勤師拳拳不忘歐公於冥冥中也錢良祐䟦(鐵網珊瑚)¶
¶
　　郭天錫抄諸賢遺稿¶
¶
　　天啟丁邜冬覩郭畀手錄詩文一帙格外上下俱命¶
墨可想其書畫擅勝倪迂追念郭髯我所愛者也余¶
時病未痊聊摘一二旋為鬻古者索去姑存此以俟¶
<pb:KR3h0070_WYG_315-18b>¶
延津劒合淋漓滿志爾(珊瑚網)¶
¶
　　陸友¶
¶
　　陸友字友仁博雅好古工漢隸八分書尤能鑒辨三¶
代漢魏而下鐘鼎銘刻晋唐法書名畫皆有精識嘗¶
至都下虞奎章柯博士皆善其書言於上未及任用¶
而歸(吳中人物志)¶
¶
　　友仁追踪石經欲與蔡鍾相上下嘗書八分小篆歌¶
如昆刀切玉不見形迹而剛强之氣溫潤之質望之¶
<pb:KR3h0070_WYG_315-19a>¶
儼然(陸友墨史)¶
¶
　　陸友好古博雅眞草篆隸皆有法(書史㑹要)¶
¶
　　陸友仁書世説¶
¶
　　此卷予舊藏又嘗雜書紙尾把玩山澤間後為元鎭¶
持去至正丁亥十二月四日與元鎭同游梁鴻山擕¶
在行笈因得重觀故友陸友仁隸書世説数則語感¶
慨歳月予老矣能㡬把卷重題而歸諸清閟閣海昌¶
張羽(鐵網珊瑚)¶
¶
<pb:KR3h0070_WYG_315-19b>¶
　　楊益¶
¶
　　楊益洛陽人歴行臺御史轉員外郎出府南雍(道園學古¶
録)¶
¶
　　虞集贈詩云洛陽楊友直字擬漢中郎(同上)¶
¶
　　楊益古隸學廬江太守碑亦能篆(書史㑹要)¶
¶
　　孫履常¶
¶
　　孫履常臨川人虞集環翠亭記云臨川李氏作亭曰¶
環翠其鄉先生孫君履常書程伯子所賦環翠亭詩¶
<pb:KR3h0070_WYG_315-20a>¶
於其上(道園學古録)¶
¶
　　朱侯¶
¶
　　虞集題其所臨智永千文云國朝吳興趙公遂擅一¶
代學者瀾倒忽見朱侯作此古法令人執卷惘然(道園¶
學古録)¶
¶
　　皮棨¶
¶
　　皮棨字維禎清江人以文學稱於鄉翰墨似舅氏(道園¶
學古録)¶
¶
<pb:KR3h0070_WYG_315-20b>¶
　　趙良佐¶
¶
　　趙良佐字子有喜讀書善行草(吳萊淵頴集)¶
¶
　　廖毅¶
¶
　　廖毅字𢎞道建康人能書善為文(淵頴集)¶
¶
　　吳正道¶
¶
　　吳正道畨陽人世為儒家深好篆學著六書淵源字¶
偏旁辨悮存古韻譜等書吳文正為序之(書史㑹要)¶
¶
　　王肖翁¶
¶
<pb:KR3h0070_WYG_315-21a>¶
　　王肖翁字傅朋金華人起家衢婺二郡儒學錄大徳¶
中陞婺郡儒學正以松江府判官致仕髙懐雅興一¶
寓於詩而尤善筆札論者謂其酷似吳傅朋短章醉¶
墨人争寳愛之(黄文獻公集)¶
¶
　　戚崇僧¶
¶
　　戚崇僧字仲咸金華人不以榮進為念從鄉先生許¶
公講道於八華山扁其室曰朝陽人稱朝陽先生以¶
六書之學世儒不講所傳經籍之文多致譌舛乃用¶
<pb:KR3h0070_WYG_315-21b>¶
古篆繕冩易書詩儀禮春秋孝經論語大學中庸孟¶
子将獻於有司以儀禮一經未既弗及上(黄文獻公集)¶
¶
　　張淵¶
¶
　　張淵字清夫吳江人博學好古有詩名尤工書法皇¶
慶中以薦為東省提舉(松陵文獻)¶
¶
　　鄭銳¶
¶
　　鄭銳字景敏其先滎陽人遷浦江幼頴悟日記數千¶
言長明春秋暇日習詩及小楷殊有思致延祐甲寅¶
<pb:KR3h0070_WYG_315-22a>¶
以明經貢於鄉(圭齋集)¶
¶
　　張恕¶
¶
　　張恕字如心浦江人舉明經歴任武陵東陽慶元學¶
正素與吳萊桞貫友善書體莊勁得八分之正(浦陽人物¶
續記)¶
¶
　　姚子敬¶
¶
　　姚子敬吳興人人品髙勝其書自楊凝式上泝王大¶
令翛然埃&KR0381;之表(吳師道禮部集)¶
¶
<pb:KR3h0070_WYG_315-22b>¶
　　沈璜¶
¶
　　沈璜字伯玉元刻趙文敏集乃其所書字極精工世¶
以為文敏親筆非也(袁中道游居錄)¶
¶
　　周仁榮¶
¶
　　周仁榮字本心台州臨海人工為文章用薦署羙化¶
書院山長泰定初召拜國子博士遷翰林修撰陞集¶
賢待制賜謚號曰康節先生(元史)¶
¶
　　仁榮以文章名而楷書宗歐陽率更尤為時所重(書史¶
<pb:KR3h0070_WYG_315-23a>¶
㑹要)¶
¶
　　薛漢¶
¶
　　薛漢字宗海永嘉人幼力學有令譽泰定元年選國¶
子助教詩律書楷嚴縝有法而慎慤不矜(魯子翬墓志)¶
薛漢楷書宗歐陽率更(書史㑹要)¶
¶
　　薛植¶
¶
　　薛植字子立漢之子精於楷書一㸃畫不茍殊有率¶
更體格(書史㑹要)¶
¶
<pb:KR3h0070_WYG_315-23b>¶
　　柯九思¶
¶
　　柯九思字敬仲台州仙居人遇文宗於潛邸及即位¶
置奎章閣特授學士院鍳書博士凡内府所藏法書¶
名畫咸命鍳定賜牙章得通籍蒙署流寓中吳又善¶
鍳識金石鼎彛之器時吳人陸友號為博物亦歎以¶
為不及(徐顯稗史集傳)　柯九思能詩文亦善書(書史㑹要)¶
¶
　　柯丹丘隸書十九首¶
¶
　　柯丹丘敬仲於四體八法俱能起雅去俗此以古隸¶
<pb:KR3h0070_WYG_315-24a>¶
書古詩宜其合作也十九首中多歎榮華之不乆人¶
命之難期敬仲始受知人主司書畫考功晩途骯髒¶
流落江左葢於篇中有深慨焉是以波拂雖古雅而¶
不無圉圉之氣昔人謂右軍告誓則情怫鬰柯生殆¶
近之矣(弇州續藁)¶
¶
　　托克托¶
¶
　　托克托字大用天歴元年襲授成製提舉司至正元年¶
為中書右丞相封鄭王(元史滿濟勒噶台傳)¶
¶
<pb:KR3h0070_WYG_315-24b>¶
　　托克托善大字(書史㑹要)¶
¶
　　托克托書白麟溪三大字¶
¶
　　右白麟溪三大字前中書右丞相托克托為浦江鄭太¶
和書溪舊號香嚴在縣東二十八里白麟則大和二¶
十六世祖之名也有惠淮者字季淵實白麟十九世¶
孫由遂安遷溪上易以今名示有先也淮之孫綺至¶
太和凡六世太和從子鑑至某又三世皆同居共財¶
朝廷表為孝義門於乎溪流無終時公特書是以寵¶
<pb:KR3h0070_WYG_315-25a>¶
之者葢将朂其門相為悠乆哉字畫方毅酷類顔真¶
卿觀者孰不改容不待贊也(圭齋集)¶
¶
　　額森特穆爾¶
¶
　　額森特穆爾(托克托弟)為御史大夫陜西行臺監察御史¶
(元史滿濟勅噶台傳)¶
¶
　　額森特穆爾亦能大字(書史㑹要)¶
¶
　　趙世延¶
¶
　　趙世延字子敬其先永古特族人天姿秀發喜讀書究¶
<pb:KR3h0070_WYG_315-25b>¶
心儒者體用之學弱冠世祖召見入樞宻院御史臺¶
肄習官政授承事郎天歴二年拜中書平章政事封¶
魯國公改封凉國公贈太保諡文忠(元史)　東嶽廟昭¶
徳殿碑趙世延書¶
¶
　　李洞¶
¶
　　李洞字溉之滕州人姚燧力薦於朝授翰林國史院¶
編修官天歴初超遷翰林直學士俄特授奎章閣承¶
制學士其為文章奮筆揮灑意之所至臻極其妙尤¶
<pb:KR3h0070_WYG_315-26a>¶
善書自篆𨽻草眞皆精詣為世所珍愛(元史)¶
¶
　　李洞書有晋宋家法(書史㑹要)¶
¶
　　多爾濟巴勒¶
¶
　　多爾濟巴勒字惟仲年十四見文宗適将幸上都親閲¶
御衣命錄於簿顧左右無能書漢字者多爾濟巴勒引¶
筆書之命為尚衣奉御至元元年除翰林學士遷中政¶
使拜中書平章政事喜為五言古詩於字畫尤精¶
(元史)¶
¶
<pb:KR3h0070_WYG_315-26b>¶
　　多爾濟巴勒官中政院使日嘗奉勅書鄧文肅公神道¶
碑(書史㑹要)¶
¶
　　杜本¶
¶
　　杜本字伯原清江人博學善屬文隱武夷山中文宗¶
徴之不起右丞相托克托以隠士薦召為翰林待制至¶
杭州稱疾固辭致書於丞相遂不行工於篆𨽻學者¶
稱為清碧先生(元史)¶
¶
　　杜本有所編五聲韻自大小篆分𨽻眞草以至外畨¶
<pb:KR3h0070_WYG_315-27a>¶
書及蒙古新字靡不收録(輟耕録)¶
¶
　　杜本工楷𨽻楷書結體謹嚴全具八法𨽻書學漢陽¶
馥碑(書史㑹要)¶
¶
　　杜公書方正嚴重如通經巨儒進止有法(陸友墨史)¶
¶
　　杜伯原書清眞觀碑(題䟦已見)¶
¶
　　歐陽𤣥¶
¶
　　歐陽𤣥字原功(號圭齋)其先家廬陵遷居瀏陽延祐二¶
年進士授岳州路平江州同知召為國子博士至元¶
<pb:KR3h0070_WYG_315-27b>¶
五年拜翰林學士承㫖追封楚國公諡曰文(元史)¶
歐陽𤣥行草略似蘇文忠而剛勁流暢風度不凡未¶
昜以專門之學一律議之(書史㑹要)¶
¶
　　馮子振¶
¶
　　馮子振字海粟官至翰林學士雖不以書名其筆法¶
似宗黄山谷(劉璋書畫史)¶
¶
　　馮海粟居庸賦¶
¶
　　海粟馮公以博學英詞名於時當其酒酣氣豪横厲¶
<pb:KR3h0070_WYG_315-28a>¶
奮發一揮萬餘言少亦不下數千眞一世之雄哉遺¶
墨之出争以重貨購之或刻之樂石或藏之名山往¶
往有之則為人寳愛可知矣余藏此卷者乆極為珍¶
秘今以歸蒲圻魏先生先生博雅君子必有以賞識¶
之斯文為有托矣友生金華宋濓題(式古堂書畫彚考)¶
¶
　　叚天祐¶
¶
　　叚天祐字吉甫汴人官至江浙儒學提舉亦號能書¶
(書史㑹要)¶
¶
<pb:KR3h0070_WYG_315-28b>¶
　　魏敬益¶
¶
　　魏敬益字士友洛陽人官至臨江總管古隸學廬江¶
太守碑亦能篆(書史㑹要)¶
¶
　　張徳琪¶
¶
　　張德琪字廷玉燕人草書學張長史行書亦佳(書史㑹要)¶
¶
　　牛麟¶
¶
　　牛麟字伯祥太原人大字尤為時所稱羙(書史㑹要)¶
¶
　　趙鳳儀¶
¶
<pb:KR3h0070_WYG_315-29a>¶
　　趙鳳儀字瑞卿號怡齋汴人官至京畿都漕運使練¶
達吏治善扁榜大字(書史㑹要)¶
¶
　　傅若金¶
¶
　　傅若金字汝礪新喻人官至廣東亷訪照磨長於詩¶
正書學歐陽率更(書史㑹要)¶
¶
　　許有壬¶
¶
　　許有壬字可用其先居頴後徙湯隂延祐二年進士¶
第授同知遼州事至正十五年拜中書右丞轉集賢¶
<pb:KR3h0070_WYG_315-29b>¶
大學士善筆札工詞章謚曰文忠(元史)¶
¶
　　蘇天爵¶
¶
　　蘇天爵字伯修眞定人釋褐授大都路薊州判官改¶
翰林國史院典籍至正七年拜江浙行省参知政事¶
為文長於序事詩尤得古法學者因其所居稱之為¶
滋溪先生(元史)¶
¶
　　天爵書學趙魏公(書史㑹要)¶
¶
　　王都中¶
¶
<pb:KR3h0070_WYG_315-30a>¶
　　王都中字元俞福之福寧州人以恩授南劔路順昌¶
縣縣尹元統初拜河南行省參知政事贈昭文館大¶
學士諡清獻自號木齋(元史)¶
¶
　　都中以亷介自持為政簡而不煩大字似其為人小¶
字亦善(書史㑹要)¶
¶
　　王畆¶
¶
　　王畆字季野都中子官至成都路判官清峻有髙譽¶
真行草師二王度越流輩(書史㑹要)¶
¶
<pb:KR3h0070_WYG_315-30b>¶
　　張翥¶
¶
　　張翥字仲舉晋寧人以詩文知名一時至正初召為¶
國子助教以翰林學士承㫖致仕(元史)¶
¶
　　張翥蚤年書學鍾元常(書史㑹要)¶
¶
　　汪澤民¶
¶
　　汪澤民字叔志婺源州人延祐五年登進士第授同¶
知岳州平江州事至正三年召赴闕除國子司業與¶
修史遷集賢直學士以禮部尚書致仕追封譙國公¶
<pb:KR3h0070_WYG_315-31a>¶
謚文節(元史)¶
¶
　　澤民為文不事繪餙詩亦清婉尤以善書名家(潛溪集)¶
¶
　　貢師泰¶
¶
　　貢師泰字泰甫寧國之宣城人泰定四年釋褐出身¶
授太和州判官擢應奉翰林文字至正十五年除戸¶
部尚書以文字知名(元史)¶
¶
　　師泰楷書亦善(書史㑹要)¶
¶
　　謝暉¶
¶
<pb:KR3h0070_WYG_315-31b>¶
　　謝暉字彦實受業胡長孺之門趙文敏見而愛之授¶
以書法詩文簡淡雋永作字有法人以得其片紙尺¶
牘為榮(寕波志)¶
¶
　　金應桂¶
¶
　　金應桂字一之號蓀壁錢塘人能詞章宋季為縣令¶
元隱居風篁嶺書學歐陽詢築蓀壁山房左絃右壺¶
中設圖史古器客至清談灑灑不休每肩輿入城幅¶
巾氅衣望之若神仙云(陳善杭州府志)¶
¶
<pb:KR3h0070_WYG_315-32a>¶
　　杜敬¶
¶
　　杜敬字行簡汴人至元大徳間朝廷講求禮樂之事¶
敬與其友張君錫寓居於杭延祐初朝廷首起君錫¶
為太樂署正次及行簡行簡善鼓琴知音律尤長於¶
書喜蓄古人墨蹟大冠長裾優游湖山文酒間晩號¶
夷門老人(杭州府志)¶
¶
　　諾海¶
¶
　　諾海字徳卿蒙古扎衮台氏襲福建親軍千戸延祐¶
<pb:KR3h0070_WYG_315-32b>¶
六年遷武略將軍鎮撫鎭江萬戸書法本魯公作大¶
字徑數尺許皆端勁有體(蒋彬廣平府志)¶
¶
　　荘麟¶
¶
　　荘麟字文昭江東人居京口書畫詩文亦婉雅與郭¶
畀齊名(鎮江府志)¶
¶
　　蘇嵦¶
¶
　　蘇嵦字伯清眉山人至大元年為寧波教授善書工¶
詞藻徳望偉然(張時徹寧波府志)¶
¶
<pb:KR3h0070_WYG_315-33a>¶
　　布哈¶
¶
　　布哈好讀書善書仁宗聞而召之應對稱㫖欲以為¶
翰林直學士力辭天歴初除通政院判贈禮部尚書¶
(元史楊多爾濟傳)¶
¶
　　濟爾噶台¶
¶
　　濟爾噶台色目人寓居吳中登天厯元年進士善書¶
法(姑蘇志)¶
¶
　　李孟¶
¶
<pb:KR3h0070_WYG_315-33b>¶
　　李孟號秋谷至元中為平章政事字法遒勁(馬暾潞州志)¶
¶
　　智受益¶
¶
　　智受益鄧州南陽人以善書負時望至元中擢荆湖¶
行省都事終兩浙轉運使(鄧州志)¶
¶
　　謝子龍¶
¶
　　謝子龍字雲從力學無所不窺文章典實詩亦溫潤¶
兼工𨽻書至正中辟分教郡庠(林應標惠安縣志)¶
¶
　　謝庭芝¶
¶
<pb:KR3h0070_WYG_315-34a>¶
　　謝庭芝字仲和號雪村善書詩亦工(常熟志)¶
¶
　　崔晟¶
¶
　　崔晟工篆𨽻(徐一䕫始豐藁)¶
¶
　　陳仁壽¶
¶
　　陳仁壽字景禮上虞人應寫金字經(孔行素至正直記)¶
¶
　　堵簡¶
¶
　　堵簡字無傲能書畫為淛省掾(張紳元賢翰劄疏)¶
¶
<pb:KR3h0070_WYG_315-34b>¶
¶
¶
¶
¶
¶
¶
¶
¶
　　六藝之一録卷三百五十七¶
¶

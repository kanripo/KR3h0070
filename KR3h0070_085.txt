# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.845378
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 85
<pb:KR3h0070_WYG_085-1a>¶
　　欽定四庫全書¶
¶
　　六藝之一録卷八十六　　　　錢唐倪濤撰¶
¶
　　石刻文字六十二¶
¶
　　唐刻(記祠廟)¶
¶
　　荆王神祠記¶
¶
　　正書無書撰人姓名先天二年八月(金石録)¶
¶
　　唐張文瑾撰(復齋　輿地碑目作祐碑録　順王廟先天碑)¶
¶
　　溧陽縣城隍廟記¶
¶
<pb:KR3h0070_WYG_085-1b>¶
　　蔣日用撰正書無名氏開元十七年己巳三月三日¶
癸巳建在舊縣城(復齋碑録)¶
¶
　　使者徵祥記¶
¶
　　潘翽撰并正書開元二十年三月(金石録)¶
¶
　　太平觀使者靈廟記¶
¶
　　開元二十年李泚撰文(輿地碑目)¶
¶
　　左輔頓僚西嶽廟中刻石記¶
¶
　　權僅撰李琚八分開元二十四年十月(復齋碑録)¶
¶
<pb:KR3h0070_WYG_085-2a>¶
　　王仙公廟記¶
¶
　　岑均撰參軍髙重明書仙公者漢葉縣令王喬也縣¶
人舊以姓名稱其廟唐葉令史惟清改曰仙公碑以¶
開元二十五年刻在葉縣(集古録目)¶
¶
　　難江公威惠廟記¶
¶
　　天寳改元田彦識撰(輿地碑目)¶
¶
　　立後漢世祖祠堂記¶
¶
　　張邈撰梁思楚八分書天寳二年四月(金石録)¶
¶
<pb:KR3h0070_WYG_085-2b>¶
　　陳隠王祠堂記¶
¶
　　張謂撰八分書天寳三年(金石録)¶
¶
　　右唐陳隠王祠堂記張謂撰按明皇以尹喜舊宅得¶
靈符遂改元天寳此記云寳符見之二載者天寳二¶
年也其末又云龍會甲申海冦吳令光入臣之嵗者¶
據紀年通譜天寳三載嵗次甲申盖天寳二年蘄縣¶
令修完祠堂至明年謂始為記文耳又按唐書帝紀¶
天寳二年十二月海冦吳令光冦永嘉郡明年河南¶
<pb:KR3h0070_WYG_085-3a>¶
尹裴敦復晉陵太守劉同昇南海太守劉巨麟討之¶
閏月令光伏誅今此記乃云令光入臣而明皇實録¶
亦止言敦復等討令光平之不言其伏誅不知唐史¶
何所據也豈令光既降而殺之歟不然唐史誤矣(金石¶
録)¶
¶
　　西楚霸王祠堂記¶
¶
　　賀蘭進明撰賀蘭誠行書姚韓卿篆額天寳十三年¶
十月八日建(復齋碑録)¶
¶
<pb:KR3h0070_WYG_085-3b>¶
　　城隍神祠記¶
¶
　　李陽氷撰并篆書乾元元年八月(金石録)¶
¶
　　縉雲令李陽氷撰并篆書陽氷禱廟而雨因移建於¶
山上碑以乾元二年八月立在縉雲縣(集古録目)¶
¶
　　陽氷為縉雲令遭旱禱雨約以七日不雨將焚其祠¶
既而雨遂徙廟于西山陽氷所記云城隍神祀典無¶
之吳越有爾然今非止吳越天下皆有而縣則少也¶
(集古録)¶
¶
<pb:KR3h0070_WYG_085-4a>¶
　　李陽氷為縉雲縣令値旱禱於城隍約五日不雨將¶
焚其廟及期而雨乃遷廟而記其事書固竒事亦竒¶
余觀其篆瘦細而偉勁飛動若神歐陽公以為視陽¶
氷他篆最瘦余謂佳處正在此又云世言此石與忘¶
歸臺孔子廟三石俱活嵗久漸生刻處幾合故細若¶
然今去歐公又四五百年寧不為無字碑乎記云祀¶
典無城隍神吳越有之至歐陽公云天下皆有縣猶¶
少而今無縣無之矣且記云自西谷遷廟於山巔又¶
<pb:KR3h0070_WYG_085-4b>¶
以見城隍廟前朝不必在城中也今西安府西村落¶
大者多有城隍是其遺意(石墨鐫華)¶
¶
　　黄畬廟記¶
¶
　　呉安世撰并正書廣徳二年六月記在建州(復齋碑録)¶
¶
　　雙廟記¶
¶
　　齊嵩撰杜勸正書大厯四年八月(金石録)¶
¶
　　聰明山神記¶
¶
　　張造撰正書無姓名大厯七年立(金石録)¶
¶
<pb:KR3h0070_WYG_085-5a>¶
　　黄石公祠記¶
¶
　　李卓撰八分書姓名殘缺大厯八年七月(金石録)¶
¶
　　右大厯八年立題篆黄石公祠記五字并布衣趙郡¶
李卓撰七字俱篆後書前試義王府倉曹參軍裴平¶
書十二字亦篆(𤣥牘紀)¶
¶
　　堯山神記¶
¶
　　李誕撰王羨行書大厯八年立(金石録)¶
¶
　　白鶴廟記¶
¶
<pb:KR3h0070_WYG_085-5b>¶
　　大厯十三年立(輿地碑目)¶
¶
　　召伯祠堂記¶
¶
　　崔敖撰房次卿書李惟益篆額貞元中立(訪碑録)¶
¶
　　徐偃王廟記¶
¶
　　于臯謨撰正書無姓名貞元十年八月立(復齋碑録)¶
¶
　　呉嶽祠堂記¶
¶
　　興元元年于公異撰冷朝陽行書今在隴州按唐書¶
是年五月二十八日副元帥李晟復京師七月十三¶
<pb:KR3h0070_WYG_085-6a>¶
日徳宗至自興元八月晟至鳳翔斬叛卒王斌等及¶
涇帥田希鑒此則以其年十一月祭告呉山而掌書¶
記于公異為此文也碑中所云相國涼公鎮鳳翔者¶
李抱玉也(金石文字記)¶
¶
　　復禹廟衮冕記¶
¶
　　崔及撰馬積正書元和三年十月立在越州城東禹¶
廟内(諸道石刻録)　馬稹書元和五年越州(金石畧)¶
¶
　　范希朝謁北嶽廟記¶
¶
<pb:KR3h0070_WYG_085-6b>¶
　　元和五年河東節度使范希朝討鎮州過北嶽廟題¶
記(集古録目)¶
¶
　　商州四皓新廟記¶
¶
　　蕭曽重建以李華四皓贊代銘韋行儉正書元和八¶
年辛丑嵗李栖筠刻(復齋碑録)¶
¶
　　白帝城新修祠廟記¶
¶
　　馬文約撰戴昇正書并額元和九年立(復齋碑録)¶
¶
　　修敬亭府君廟記¶
¶
<pb:KR3h0070_WYG_085-7a>¶
　　劉重鈞撰大和十年立在廟中(訪碑録)¶
¶
　　李聽修堯祠記¶
¶
　　白敏中撰開成二年立(訪碑録)¶
¶
　　堯祠在滑州西南五十里漢劉盆子所立唐寳厯中¶
節度使李聽祈雨有應重修立記(寰宇記)¶
¶
　　修秦文公廟記¶
¶
　　前夏州節度掌書記李伉撰并書篆額坊州之南有¶
秦故鄜畤祠秦文公夢龍自天下屬於地立畤以祠¶
<pb:KR3h0070_WYG_085-7b>¶
之世久相傳謂之衙龍祠刺史崔駢改其廟像以為¶
文公祠開成五年立此碑(集古録目)¶
¶
　　創修五道將軍廟記¶
¶
　　朱泳撰無書人名氏㑹昌三年七月(復齋碑録)¶
¶
　　漢江神廟記¶
¶
　　孟珏撰正書無姓名㑹昌六年八月立(復齋碑録)¶
¶
　　蒼山廟記¶
¶
　　宋誠撰分書無姓名篆額㑹昌六年六月記(復齋碑録)¶
¶
<pb:KR3h0070_WYG_085-8a>¶
　　重換司空廟殿記¶
¶
　　據碑司空漢光武時人二十三世孫唐杭州臨安縣¶
令有則易其廟之故殿立此碑從孫重厚撰族人文¶
察書而皆不著姓當光武時為司空者非一人而有¶
則于唐亦不顯不知其為何人也有則自稱宗長又¶
有宗副都枝長宗正宗録都孔目廟祝衡陽侍郎等¶
諸枝長孔目及職司題名者數十人皆其族人也碑¶
以㑹昌六年八月立在溧陽(集古録目)¶
¶
<pb:KR3h0070_WYG_085-8b>¶
　　禱河神廟記¶
¶
　　㑹昌六年尚書崔公禱河神廟記云公召從事河東¶
裴處權文其功客有博陵崔應者書於石(文苑英華)¶
¶
　　重修呉大帝廟階記¶
¶
　　河陽三城節度團練衙推石湘撰不著書人名氏永¶
寧縣主簿周知素重修大帝廟階以大中六年立此¶
記(集古録目)¶
¶
　　麗陽廟記¶
¶
<pb:KR3h0070_WYG_085-9a>¶
　　張磻撰張道衡正書任漢藩篆額大中九年五月建¶
(復齋碑録)¶
¶
　　鹽宗神祠記¶
¶
　　太子右庶子支度安邑解縣兩池𣙜鹽使錢義方撰¶
試左武衞兵曹㕘軍盛濤八分書鹽池神祠故名鹽¶
宗其後又有靈慶祠而主吏不復親祠鹽宗祠宇隳¶
廢義方重營葺之立此記以大中十年立(集古録目)¶
¶
　　鹽宗神祠記錢義方撰近時有尚書郎張席自言家¶
<pb:KR3h0070_WYG_085-9b>¶
寓解州為余言安邑解縣兩池鹽事云夏月鹽南風¶
來池面紫色須臾凝結如雪土人謂之漫生鹽而兩¶
池嵗役畦夫數百種鹽公利耗弊而州縣吏縁以為¶
姦利棄漫生鹽不取誣其苦不可食席博學能言漢¶
唐事尤詳為余復言前世鹽皆自生開元中姜師度¶
為河中尹而鹽池涸始置鹽屯故唐格自開元後遂¶
有畦夫營種之課席因上書論鹽漫生之利官遂罷¶
畦夫而公私皆以為然而議者或害其事乃云漫生¶
<pb:KR3h0070_WYG_085-10a>¶
鹽味苦不可食或云暫結復銷不可畜聽者方惑其¶
事余因讀錢義方所記乃云若隂陽調和鬼神驅造¶
不勞人而擅其利與夫鑿泉煑海不相為謀由是知¶
唐世鹽非營種為决可信義方大厯時為𣙜鹽使余¶
家集録古文不獨為傳記正訛謬亦可為朝廷決疑¶
議也(集古録)¶
¶
　　淮陽太守李公廟記¶
¶
　　李謙撰慕容鎬正書大中三年三月(金石録)¶
¶
<pb:KR3h0070_WYG_085-10b>¶
　　萬石君廟記¶
¶
　　石晏撰王藩行書并篆大中十三年十一月(金石録)¶
¶
　　洋山廟記¶
¶
　　在定海縣東北五里大中間黄洽記(輿地碑目)¶
¶
　　修繁城廟記¶
¶
　　曹分撰篆書無姓名咸通十二年九月(金石録)¶
¶
　　社稷壇記¶
¶
　　容管經畧推官皮日休撰國子監(缺)學博士裴光逺¶
<pb:KR3h0070_WYG_085-11a>¶
八分山南東道節度使裴坦新修州之社稷壇以咸¶
通十二年刻此記(集古録目)¶
¶
　　武威侯廟記¶
¶
　　進士唐巖撰廣明元年二月立(諸道石刻録)　在金華縣¶
(輿地碑目)¶
¶
　　修武安君白公廟記¶
¶
　　乾符五年無書撰人姓氏字亦遒勁可觀(咸陽金石遺文)¶
¶
　　新修順濟王廟記¶
¶
<pb:KR3h0070_WYG_085-11b>¶
　　正書書撰人姓名缺中和元年十二月(復齋碑録)¶
¶
　　立西漢御史大夫趙王廟記¶
¶
　　林雲撰中和三年三月二十七日在溧水(復齋碑録)¶
¶
　　修龍池張公廟記¶
¶
　　唐澶人趙耕撰不著書人名氏龍公名路斯與妻子¶
言己與蓼人鄭祥逺皆龍屢戰未勝可令諸子助戰¶
以絳綃繫鬛為别祥逺敗死公與九子皆化為龍土¶
人為之立廟潁州刺史王敬堯又増大之碑以乾寧¶
<pb:KR3h0070_WYG_085-12a>¶
元年立在潁上縣(集古録目)¶
¶
　　乾寧元年張龍公碑趙耕撰云君諱路斯潁上百社¶
人也隋初明經及第景龍中為宣城令夫人闗西石¶
氏生九子公罷令歸毎夕出自戌至丑歸常體冷且¶
濕石氏怪而詢之公曰吾龍也蓼人鄭祥逺亦龍也¶
騎白牛㨿吾池自謂鄭公池吾屢與戰未勝明日取¶
決可令吾子挾弓矢射之繫鬛以青綃者鄭也絳綃¶
者吾也子遂射中青綃鄭怒東北去投合肥西山死¶
<pb:KR3h0070_WYG_085-12b>¶
今龍穴山是也由是公與九子俱復為龍亦可為怪¶
矣余嘗以事至百社村過其祠下見其林樹隂蔚池¶
水窈然誠異物之所托嵗時禱雨屢獲其應汝隂人¶
尤以為神也(集古録)¶
¶
　　舊見經序説梁武帝夫人郗氏或疑其事余考於書¶
傳因龍天王祠得之謂郄氏性妬忌武帝受齊國未¶
冊命忿懟投死殿井衆趣救之已化毒龍烟煽燄衝¶
人莫敢近遂為龍天王祠此尤増異而懴疏所説盖¶
<pb:KR3h0070_WYG_085-13a>¶
可信豈變滅起伏因心以感者果有耶惟懴言因經¶
報得還人天道而此祠迺歴陳隋奉之雖居徙不常¶
而嚴麗崇飾祈禱致禮毎得輒應此又不可知也隋¶
大業中即其地造龍宫寺沙門法濟住祠中時為神¶
所降著衣鼓舞都不自覺然人化為龍與化虎熊果¶
有異哉今得趙耕碑序路斯化龍祈求得應或可信¶
也今人疑路斯非名當上元中波斯王有卑路斯來¶
唐世因以為名者多矣豈獨此哉(廣川書跋)¶
¶
<pb:KR3h0070_WYG_085-13b>¶
　　廬州重建巢湖太姥廟記¶
¶
　　無書撰人名氏龍紀元年立(輿地碑目)¶
¶
　　改封諸葛武侯為武靈王廟記¶
¶
　　光化五年立今在隆中(輿地碑目)¶
¶
　　改封武威王新廟記¶
¶
　　徐礪撰正書無名氏篆額光化二年六月立在襄陽¶
(復齋碑録)¶
¶
　　補¶
¶
<pb:KR3h0070_WYG_085-14a>¶
　　春申君廟記¶
¶
　　呉郡太守江東採訪等使趙居貞撰前廣陵大都督¶
府户曹參軍集賢院待制史維則八分書并篆額吳¶
郡有春申君故宫後人因以為廟俗訛謂之城隍神¶
居貞廣其制度更易塑像以朱英配饗改名曰黄相¶
廟碑以天寳十年立(集古録目)¶
¶
　　修劉景升廟記¶
¶
　　盧羣撰羅讓書貞元中立(訪碑録)　襄州(金石畧)¶
¶
<pb:KR3h0070_WYG_085-14b>¶
　　無嵗月及書跋¶
¶
　　黄帝祠宇記　李陽冰篆書處州(金石畧)¶
¶
　　修廟靈異記　衛包書華州(金石畧)¶
¶
　　曹使君廟記　吳感文(輿地碑目)¶
¶
　　髙使君廟記　崔珙臣文(輿地碑目)¶
¶
　　董孝子廟記　崔殷作在慶元府碑云黯後漢人孝行¶
著於鄉邑孝和召拜郎中不起故以董孝子名鄉(輿地¶
碑目)¶
¶
<pb:KR3h0070_WYG_085-15a>¶
　　越國公廟記　江台符文在歙縣(輿地碑目)¶
¶
　　朱買臣祠堂記　太守李頻撰在嚴州(輿地碑目)¶
¶
　　忠烈公新廟記　顧雲文(輿地碑目)¶
¶
¶
¶
¶
¶
<pb:KR3h0070_WYG_085-15b>¶
¶
¶
¶
¶
¶
¶
¶
¶
　　六藝之一録卷八十六¶
¶

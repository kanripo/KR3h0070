# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.255119
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 293
<pb:KR3h0070_WYG_293-1a>¶
　　欽定四庫全書¶
¶
　　六藝之一録巻三百三十五　　錢唐倪濤撰¶
¶
　　歴朝書譜¶
¶
　　梁¶
¶
　　楊凝式¶
¶
　　楊凝式華隂人有文詞善筆札歴仕梁唐晋漢周致¶
仕居洛陽官至太子太保(五代史本傳)¶
¶
　　楊凝式華隂人也形貌寝侻然精神矍然要大於身¶
<pb:KR3h0070_WYG_293-1b>¶
善文詞出時輩右唐昭宗時初登進士第終唐之世¶
為秘書郎直史館仕梁至考功員外郎歴後唐至兵¶
部侍郎於晋以太子少保分司西洛至漢遷太子太¶
師至周遷太子太保自晋迄周朝廷皆以元老大臣¶
優禮之喜作字尤工顛草居洛下十年凡琳宫佛祠¶
墻壁間題紀殆遍然揮灑之際縱放不羈或有狂者¶
之目歐陽修嘗跋其字以謂自唐亡道䘮四海困於¶
兵戈及我宋興天下復歸于治盖百有五十餘年五¶
<pb:KR3h0070_WYG_293-2a>¶
代之間有一楊凝式建隆已後有一李建中二人筆¶
法不同而書名皆為一時之絶後之議者又以為唐¶
末五代文章卑汚字畫隨之若李建中書猶有五代¶
以來衰亂之氣而凝式筆跡獨為雄強與顔真卿行¶
書相上下自是當時翰墨中豪傑盖昔之名世之書¶
惟二王而已後人倣之莫得其㸃畫凝式稽䆒其學¶
遂能超逸如此則知作字非小道而凝式所得可以¶
語其崖略也今御府所藏三　草書　古意帖　正¶
<pb:KR3h0070_WYG_293-2b>¶
書　韭花帖　行書　乞花帖(宣和書譜)¶
¶
　　凝式筆跡遒放師歐陽詢顔真卿加以縱逸久居洛¶
多遨逰佛道祠遇山水勝槩輒流連賞詠有垣墻圭¶
缺䖏顧視引筆且吟且書若與神㑹其號或以姓名¶
或稱癸己人或稱楊虚白或稱希維居士或稱關西¶
老農其所題後或真或草自顔中書後一人而已(唐詩¶
外傳)¶
¶
　　凝式自顔栁入二王楷法精絶(卲愽聞見前録)¶
¶
<pb:KR3h0070_WYG_293-3a>¶
　　余曩至洛師徧觀僧壁間楊少師書無一不造㣲入¶
妙當與吳生畫為洛中二絶見顔魯公書則知歐虞¶
禇薛未入右軍之室見楊少師書然後知徐沈有塵¶
埃氣(黄山谷集)¶
¶
　　書學自顔真卿傳栁公權懐素鄔彤韋玩崔邈張從¶
申以至楊少師凝式(觧縉書學傳授)¶
¶
　　楊凝式題名¶
¶
　　右楊凝式題名并李西臺詩附自唐亡道䘮四海困¶
<pb:KR3h0070_WYG_293-3b>¶
於兵戈及聖宋興天下復歸於治盖百有五十餘年¶
而五代之際有楊少師建隆以後稱李西臺二人者¶
筆法不同而書名皆為一時之絶故並録於此(集古録)¶
¶
　　楊凝式詩碑¶
¶
　　余嘗評近世三家書楊少師如散僧入聖李西臺如¶
法師参禪王著如小僧縛律恐來者不能易予此論¶
也少師此詩草余二十五年前嘗得之日臨数紙未¶
嘗不嘆其妙(山谷集)¶
¶
<pb:KR3h0070_WYG_293-4a>¶
　　東觀餘論題跋一則已見¶
¶
　　楊凝式墨蹟¶
¶
　　楊公凝式墨蹟甚多在洛陽城佛寺中今存者廣愛¶
長夀天宫甘露興教凡六處皆題於壁公在洛或與¶
人為銘記皆不自書公之書無刻於石者論書者以¶
公之筆其馳騁自肆盖得於已意刻之其似可盡其¶
得意不可盡豈其然哉予非善書者莫能知已公所¶
題壁距今踰八十年字頗缺落不可辨者十有三四¶
<pb:KR3h0070_WYG_293-4b>¶
天王院僧繼眀慮公之書久遂無傳命僧某擇字之¶
最完者得長夀甘露兩壁緫八十七模刻於石寳元¶
二年月日尹洙記(尹師魯河南先生集)¶
¶
　　楊少師韭花帖真蹟¶
¶
　　大徳壬寅忠宣後人張晏嘗収宣和書譜載楊凝式¶
正書韭花帖商旅船渡紹興以厚價購得之故傳之¶
於江南可與参政淛西囬攜來相惠大徳八年嵗在¶
甲辰三月初十日集賢學士嘉議大夫兼樞密院判¶
<pb:KR3h0070_WYG_293-5a>¶
張晏敬書(珊瑚網)¶
¶
　　此帖元奎章閣舊蓄也頒賜與封巨鹿王元社屋時¶
王弟携避通許蘆氏里國初希朱髙祖文藁中有此¶
題跋决唐物無疑也今其孫塘與其壻崔應奎秀才¶
始售之聞被賜時有蘇武牧羊圖一玉壺印一今存¶
此帖云正徳壬申夏通許人賈希朱記(同上)¶
¶
　　楊凝式少師韭花帖宣和譜載正書今在嘉禾項氏¶
略帶行體蕭散有致比楊少師他書欹側取態者有¶
<pb:KR3h0070_WYG_293-5b>¶
殊然欹側取態故是少師佳䖏(書書眼)¶
¶
　　楊凝式夏熱帖¶
¶
　　右楊凝式墨蹟一紙字畫竒古筆勢飛動天地間尤¶
物也公字與顔公一等俱稱絶異然公素不喜作尺¶
牘後人罕能見之益可寳也紫㣲閣王欽若定戜題¶
時大中祥符三&KR1124;天祝節(珊瑚網)¶
¶
　　右楊景度行書山谷有云俗書祗識蘭亭面欲換凢¶
骨無金丹誰知洛陽楊風子下筆便到烏絲䦨為前¶
<pb:KR3h0070_WYG_293-6a>¶
輩推重如此王欽若在祥符天祝節尚有暇及此耶¶
此帖絶無發風動氣䖏尤可寳也大徳五年七月十¶
九日直寄道人鮮于樞獲觀信筆書(同上)¶
¶
　　楊景度書出于人知見之表自非深于書者不可識¶
也此帖沉著而又瀟洒真竒蹟可寳延祐丙辰歲十¶
月十三日吳興趙孟頫題(同上)¶
¶
　　楊凝式灘院記(題跋見前)¶
¶
　　楊凝式侍御帖¶
¶
<pb:KR3h0070_WYG_293-6b>¶
　　楊少師勸其父不以社稷興人此與魯公拒安禄山¶
斥李希烈何異故其書雖承唐末五季餘習猶有承¶
平純正氣象此侍御帖乃有魯公座位帖筆法論書¶
當論其人工拙不足論也况其工如是耶(滏水集)¶
¶
　　楊凝式起居帖¶
¶
　　楊少師書山谷比之散僧入聖其㣲妙可知矣殆與¶
李太白識郭子儀同道至元戊子立春日左山商挺¶
題(停雲館帖)¶
¶
<pb:KR3h0070_WYG_293-7a>¶
　　米元章云楊凝式字景度書天真縱逸類顔魯公爭¶
座位帖余家収楮紙上書紛披老筆王荆公少嘗學¶
之人不知也野齋新得神仙起居法一帖喜以見示¶
野齋有美疢在兩膝能依此法用工久當獲竒效也¶
至元戊子暮春既望信安留夢炎(同上)¶
¶
　　右楊少師神仙起居法八行南宫書史東觀餘論宣¶
和書譜皆不載余驗有紹興小璽及内殿祕書諸印¶
盖思陵故物後有米友仁審定跋尾及譯文四行按¶
<pb:KR3h0070_WYG_293-7b>¶
紹興内府書畫並令曹勛龍大淵等鍳定其上等真¶
蹟降付米友仁跋而曹龍諸人目力苦短徃徃剪去¶
前人題識此帖縫印十餘皆不全是曽經剪折者其¶
源委授受莫可得而考也標綾上有曲脚封并閲生¶
葫蘆印是嘗入賈氏盖似道枋國御府珍祕多歸私¶
家最後有商左山参政留中齋丞相跋留稱野齋者¶
元翰林學士承㫖李謙受益號野齋居士愽學好古¶
虞文靖詩所謂五朝文物至於今者又有廣東宣慰¶
<pb:KR3h0070_WYG_293-8a>¶
使郭昂彦髙亦號野齋而其出差後李在世祖時為¶
應奉文字正與商留同時商又同郡人此帖必李氏¶
物也(甫田集)¶
¶
　　荆浩¶
¶
　　荆浩字浩然沁水人隠於太行之洪谷自號洪谷子¶
(五代名畫補遺)¶
¶
　　荆浩漁樂圖栁體書漁父詞数首(雲烟過眼録)¶
¶
　　羅紹威¶
¶
<pb:KR3h0070_WYG_293-8b>¶
　　羅紹威字端已魏州貴鄉人好學工書知属文聚書¶
数萬巻開館以延四方之士仕梁拜太師兼中書令¶
(五代史)¶
¶
　　羅紹威錢俶皆武夫驕将之子其於字畫亦有以過¶
人(集古録)¶
¶
　　薛貽矩¶
¶
　　薛貽矩字熈用河東聞喜人也唐乾符中登第歴集¶
賢校理翰林學士晩事梁太祖愛其才禮加優異累¶
<pb:KR3h0070_WYG_293-9a>¶
官自僕射至守司空貽矩風儀秀聳所與㳺者咸一¶
時之英傑自此聲名藉甚喜弄翰墨正書得古人用¶
筆意且唐末接五代工書者筆蹟疑皆掃地矣觀其¶
贈𧦬光草書序秀潤可觀一時學者亦鮮儷焉今御¶
府所藏正書一　贈𧦬光草書序(宣和書譜)¶
¶
　　栁應辰¶
¶
　　栁應辰五代時人書鄂州磨崖碑徑二尺四寸筆勢¶
清勁(容齋四筆)¶
¶
<pb:KR3h0070_WYG_293-9b>¶
　　道士厲歸真¶
¶
　　厲歸真畵牧牛圖後有八分書乃其筆也(牛戬畵評)¶
¶
　　釋大空¶
¶
　　釋大空(梁開平間人)萬年寺鐘銘釋大空書(墨池編)¶
¶
　　釋彦修¶
¶
　　釋彦修梁乾化中人能草書(書史㑹要)¶
¶
　　釋彦修草字詩李丕緒刻於石曰筆力遒勁得張旭¶
法(石墨鐫華)¶
¶
<pb:KR3h0070_WYG_293-10a>¶
　　僧彦修與亞栖𧦬光齊名書法如淮隂惡少年風狂¶
跳浪俱非本色(王氏法書苑)¶
¶
　　後唐¶
¶
　　豆盧革¶
¶
　　豆盧革唐舒州刺史瓉子避地中山唐荘宗建國以¶
革名家子召為行臺左丞相即帝位拜同中書門下¶
平章事(五代史)¶
¶
　　豆盧革遭五代離亂避地鄜延守中山王䖏直辟為¶
<pb:KR3h0070_WYG_293-10b>¶
幕官同賦牡丹革以桑柘對䖏直雅器重遷節度判¶
官唐荘宗講求賢相或以革名家子舉之遂召拜左¶
丞相作正書雖有隠者態度然要之不出五季人物¶
風氣其㸃畫同為一律非若楊凝式之書在季世翰¶
墨中如景星鳯凰之傑出宜革輩皆不以書得名也¶
今御府所藏一十　正書　開講帖　友公大徳帖¶
鄭長官帖　王郎中帖　行書　大徳帖　吾師帖¶
寒食帖　買花帖　頂辭帖　田園帖(宣和書譜)¶
¶
<pb:KR3h0070_WYG_293-11a>¶
　　盧汝弼¶
¶
　　盧汝弼范陽人李克用時為副使工書畵唐荘宗嗣¶
位承制封拜官爵皆出汝弼(五代史)¶
¶
　　盧汝弼字子喆祖綸唐貞元中有詩名父簡求為河¶
東節度使汝弼少力學不喜為世胄篤意科舉登進¶
士第文采秀麗一時士大夫稱之復留意書翰作正¶
書取法有歸當五季士風凋敝以字畫名家者尤少¶
汝弼能力振所學誠不易得官至祠部郎中知制誥¶
<pb:KR3h0070_WYG_293-11b>¶
贈兵部尚書今御府所藏正書一　贈䛒光詩(宣和書譜)¶
¶
　　烏震¶
¶
　　烏震冀州信都人唐荘宗時拜刺史歴深趙二州少¶
好學通左氏春秋喜作詩善書眀宗擢拜寕國軍節¶
度使(五代史)¶
¶
　　李元輔¶
¶
　　黄山谷跋繆篆後云同光二年李元輔書元輔不甚¶
知名盖翰林書藝之流(山谷集)¶
¶
<pb:KR3h0070_WYG_293-12a>¶
　　李鶚¶
¶
　　李鶚五代時仕為國子丞九經印板多其所書筆法¶
盖出歐陽率更然窘於法度而韻不能髙非名書也¶
(金石録)¶
¶
　　五代時以揮翰馳名於當世者王文秉之小篆李鶚¶
郭忠恕之楷法楊凝式之行草(歐陽文忠公集)¶
¶
　　李鶚書汾陽王真堂記(題跋見前)¶
¶
　　丁約(荘宗時人)　蒲州伯夷叔齊碑丁約書¶
¶
<pb:KR3h0070_WYG_293-12b>¶
　　梁邕(荘宗時人)　李存進碑梁邕楷書并篆額¶
¶
　　張恭嗣　郭在㣲(並眀宗時人)　後唐尚父吳越國公謚武¶
肅神道碑張恭嗣行書郭在㣲篆額¶
¶
　　李夫人¶
¶
　　李夫人西蜀名家後唐郭崇韜伐蜀得之夫人以崇¶
韜武弁常鬰悒不樂善属文尤工書畫(書史㑹要)¶
¶
　　晉¶
¶
　　成知訓(髙祖時人)　建雄節度使相里金碑成知訓正書¶
¶
<pb:KR3h0070_WYG_293-13a>¶
　　閻光逺(髙祖時人)　駙馬都尉史匡翰碑閻光逺行書¶
¶
　　蘇曉(出帝時人)　開化寺瑶嚴閣記蘇曉行書¶
¶
　　漢¶
¶
　　楊邠¶
¶
　　楊邠魏州冠氏人也少為州掌籍吏事漢髙祖官至¶
樞密使隠帝即位加中書侍郎平章事邠長於吏事¶
執政以来帑藏實兵甲完國用不乏邉鄙肅静皆其¶
功也末年留心縉紳延客門下知經史有用乃課吏¶
<pb:KR3h0070_WYG_293-13b>¶
傳冩至其作正書雖不能造鍾王之籬藩然氣格超¶
邁粗有可觀今御府所藏正書一　清潭等帖(宣和書譜)¶
¶
　　王仁裕¶
¶
　　王仁裕字徳輦天水人事蜀為翰林學士唐荘宗平¶
蜀仁裕事唐漢髙祖時為兵部尚書太子少保(五代史)¶
王仁裕字徳輦官至太子少師幼不羈唯以狗馬弹¶
射為務中年鋭意於學一夕夢剖其腹腸胃引西江¶
水以浣之覩水中沙石皆有篆文及寤胸中豁然自¶
<pb:KR3h0070_WYG_293-14a>¶
是文性超敏洞曉音律作詩僅千篇目之曰西江集¶
嘗觀列禦冦言神遇為夢謂以一體之盈虚消息皆¶
通於天地應於物類非偶然也王獻之夢神人論書¶
而字體加妙李嶠夢得雙筆而為文益工斯皆精誠¶
之至而感於鬼神者也仁裕翰墨雖無聞於時觀其¶
送張禹偁詩正書清勁自成一家豈非濯西江水之¶
效歟今御府所藏正書一送張禹偁詩(宣和書譜)¶
¶
　　周¶
¶
<pb:KR3h0070_WYG_293-14b>¶
　　馮吉¶
¶
　　馮吉字惟一河南洛陽人周顯徳中太常寺少卿嗜¶
属文工草𨽻(宋史)¶
¶
　　郭嵠¶
¶
　　洪邁云予家有舊監本周禮其末云大周廣順三年¶
癸丑五月雕造九經書畢前鄉貢三禮郭嵠書(容齋續筆)¶
¶
　　朱延禧¶
¶
　　洪邁云予家有舊監本經典釋文末云顯徳六年己¶
<pb:KR3h0070_WYG_293-15a>¶
未三月太廟室長朱延禧書此書字畫端嚴有楷法¶
(容齋續筆)¶
¶
　　王獻可(世宗時人)　龍泉禪院記王獻可後序并書¶
¶
　　釋師試(世宗時人)　龍泉禪院記釋師試篆額¶
¶
　　未詳時代五人¶
¶
　　張徐州¶
¶
　　張徐州者失其名因官徐州故以為稱業儒學喜翰¶
墨志趣曠逹不以利名芥蔕於胸次作詩五篇以勸¶
<pb:KR3h0070_WYG_293-15b>¶
君二字寓於其中大抵以外形骸齊鵬鷃為逹理豈¶
與夫束縛名利之塲同日而語哉故其胸中流出而¶
見於筆畫者無復有抗塵走俗之状作行書亦自不¶
凡筆力清勁勢若削玉因閲其詩抑又使人起物外¶
之想云今御府所藏行書一　勸君詩(宣和書譜)¶
¶
　　孫昭祚¶
¶
　　孫昭祚亡其系中書堂吏也習翰墨尤長歐陽詢行¶
書法嘗用其體書千文傳於世昔詢論書要在凝神¶
<pb:KR3h0070_WYG_293-16a>¶
静慮審字勢四面停勻八邉俱備長短合度麤細折¶
中以謂忙則失勢緩則骨癡瘦則形枯肥則質濁此¶
是最要妙䖏及觀昭祚行書四色牡丹賦皆優㳺乎¶
規矩之間非深契其㫖詎能臻是耶今御府所藏行¶
書五　四色牡丹賦　終南山賦　陽春曲等詩¶
竹拄杖等詩　朱陳村等詩(宣和書譜)¶
¶
　　薛存貴¶
¶
　　薛存貴史失其傳攷其字畫非凢陋人也喜作草書¶
<pb:KR3h0070_WYG_293-16b>¶
頗有晋宋間風度所書雖出於一手而變態百出或¶
妍或醜其温潤足䋲墨䖏便類獻之字學而剛勁乏¶
娬媚䖏則李煜金錯刀書之儔侶也昔人學書未必¶
不盡工而罪在胸次如存貴端是學者之書盖不必¶
工字而字應佳耳今御府所藏草書五　應舉帖¶
西征帖　秋熱帖　到城帖　到任帖(宣和書譜)¶
¶
　　蘇武功¶
¶
　　蘇武功莒人以官稱工篆端勁方稳矩模李陽冰(書史¶
<pb:KR3h0070_WYG_293-17a>¶
㑹要)¶
¶
　　楊承符¶
¶
　　楊承符五代人能草書自號手怒(紫桃軒又綴)¶
¶
　　吳¶
¶
　　吳居中(楊吳京漢将軍)　鄂州磨崖碑吳居中書¶
¶
　　方廷珪　吳武義間書饒州浮梁縣鐘銘(書史㑹要)¶
¶
　　道士呂子元　吳太和間書王栖霞所撰靈寳院記¶
¶
　　南唐¶
¶
<pb:KR3h0070_WYG_293-17b>¶
　　宋齊丘¶
¶
　　宋齊丘豫章人好學有大志烈祖為昇州刺史竒其¶
才以國士待之本字超回改字子嵩烈祖建國以齊¶
丘為左丞相遷司空卒謚繆醜齊丘為文有天才自¶
以古今獨歩書札亦自矜&KR0247;而&KR0339;鄙歐虞之徒(馬令南唐¶
書)¶
¶
　　王紹顔¶
¶
　　齊丘陪烈祖登金陵鳯凰䑓詩石刻王紹顔奉勅書¶
<pb:KR3h0070_WYG_293-18a>¶
(戚光南唐書注)¶
¶
　　李建勲¶
¶
　　李建勲字致堯廣陵人南平王徳誠子烈祖鎮金陵¶
預禪代之計拜中書侍郎平章事元宗即位拜司空¶
以司徒致仕賜號鍾山公愽覧經史詩清淡平易見¶
稱於時(馬令南唐書)¶
¶
　　李建勲送八分書與友人詩云跁跒為詩跁跒書不¶
封將去寄仙都仙翁拍手應相笑得似秦朝次仲無¶
<pb:KR3h0070_WYG_293-18b>¶
(書苑菁華)¶
¶
　　馮延已¶
¶
　　馮延已字正中廣陵人有辭學多伎藝烈祖以為秘¶
書郎元宗即位累官中書侍郎平章事(馬令南唐書)　延¶
已工書逺勝宋齊丘齊丘謂曰子書徃徃似虞世南¶
(同上宋齊丘傳)¶
¶
　　韓熈載¶
¶
　　韓熈載字叔言北海人弱冠擢進士第烈祖受禪除¶
<pb:KR3h0070_WYG_293-19a>¶
秘書郎遷兵部尚書謚文靖才髙氣逸善談論聼者¶
忘倦分書及畫名重當時見者以為神仙中人(馬令南唐¶
書)¶
¶
　　楊凝式傳於韓熈載徐鉉兄弟(觧縉書學傳授)¶
¶
　　髙越¶
¶
　　髙越燕人舉進士文價藹然南歸烈祖終禮部侍郎¶
與江文蔚俱以詞賦知名江南士人言體物者以江¶
髙為稱首(鄭文寳南唐近事)　李順公碑髙越書¶
¶
<pb:KR3h0070_WYG_293-19b>¶
　　徐鍇¶
¶
　　徐鍇字楚金揚州廣陵人與兄鉉同有大名於江左¶
第進士累遷屯田郎中知制誥集賢殿學士(陸㳺南唐書)¶
鍇四歲而孤母方教鉉未暇及能自知書李景見其¶
文以為祕書省正字鍇善小學嘗以許慎説文依四¶
聲譜次為十巻目曰説文觧字韻譜鉉親為之篆鏤¶
板行世(宋史徐鉉傳)¶
¶
　　徐鍇紫極宫石磬銘(題跋見前)¶
¶
<pb:KR3h0070_WYG_293-20a>¶
　　李蕭逺¶
¶
　　鍾陵清涼寺有元宗八分題名董羽畫海水蕭逺草¶
書為三絶(名畫評)¶
¶
　　李中¶
¶
　　李中字有中隴西人滏陽宰五七言兼六言二百篇¶
目曰碧雲集(孟賔于碧雲集序)　唐懐素草帖有李中書長¶
深二字(墨池編)¶
¶
　　潘佑¶
¶
<pb:KR3h0070_WYG_293-20b>¶
　　潘佑散騎常侍䖏常子文章贍逸敏於議論以秘書¶
省正字釋&KR0260;後主即位遷虞部員外郎改知制誥(馬令¶
南唐書)¶
¶
　　潘佑史失其傳仕江南偽主李煜端方剛介不親外¶
務閉户讀書愽通經史文章冨贍尤長於論議時譽¶
藹然韓熈載及陳喬共薦之以秘書省正字釋&KR0260;累¶
遷中書舎人當時禮制損益参决於祐凢所論列利¶
害眀白文彩可觀煜頗竒其説遂見施用由是恩寵¶
<pb:KR3h0070_WYG_293-21a>¶
特異觀其行書草帖筆迹奕奕超㧞流俗殆有東晉¶
之遺風焉今御府所藏行書一許堅等詩(宣和書譜)¶
¶
　　顔詡¶
¶
　　顔詡魯郡公真卿後唐末徙居木川雅辭翰謹禮法¶
子弟有與賔客戯者未嘗面責手冩韋曜愽奕論署¶
於屋壁使之自媿(馬令南唐書)¶
¶
　　王文秉¶
¶
　　南唐王文秉工小篆自號王逸老欲與逸少相抗(紫桃¶
<pb:KR3h0070_WYG_293-21b>¶
軒又綴)¶
¶
　　王文秉小篆千字文(題跋見前)¶
¶
　　王文秉紫陽石磬銘(題跋見前)¶
¶
　　應用¶
¶
　　應用江南人以善書名善冩細字㣲如毛髪常於一¶
錢上寫心經又於一粒麻上寫國泰民安四字(龍衮江南¶
野史)¶
¶
　　朱銑　&KR0253;荘武帝廟碑及張懿公神道碑俱朱銑書¶
¶
<pb:KR3h0070_WYG_293-22a>¶
　　楊元鼎　茅山紫陽觀碑楊元鼎書并篆額¶
¶
　　唐希雅　唐希雅嘉興人李煜好金索書希雅嘗學之¶
(名畵評)¶
¶
　　任𤣥能　道士任𤣥能南唐人能篆(書史㑹要)¶
¶
　　釋應之¶
¶
　　釋應之姓王其先閩人能文章習栁氏筆法以善書¶
冠江左初舉進士一黜於有司遂學為浮屠保大中¶
授文章應制大徳賜紫元宗喜楞嚴經勅應之書鏤¶
<pb:KR3h0070_WYG_293-22b>¶
板既成上之元宗曰是深得公權之法者也吾聞公¶
權嘗以筆諫穆宗為之改容今效其法尚可想見其¶
風采應之書名益震遷右街僧録(南唐書)¶
¶
　　釋應之莫知世次作行書嘗以文絹寫進士沈崧曲¶
直不相入賦頗有氣骨然筆法本學栁公權至其分¶
間布置則殊乏飄逸故學者病之昔公權作字初出¶
鍾王及其成就則有驚鴻飢鷹之力所以名髙當世¶
而外夷入貢别載貨貝以購其書如應之豈得有此¶
<pb:KR3h0070_WYG_293-23a>¶
耶譬之傳神冩照或得其形似而精神凝佇䖏固未¶
嘗見之耳然非此則不足以見其優劣云今御府所¶
藏行書二曲直不相入賦　即事等詩(宣和書譜)¶
¶
　　應之江表名僧能文章善楷隸南唐昇元保大間為¶
内供奉中主後主書體與之相類當時碑刻多其冩¶
者至今盡存惟江寕府保寕寺四注金剛經兼備衆¶
體尤為精筆(蘓魏公集)¶
¶
　　宫人喬氏¶
¶
<pb:KR3h0070_WYG_293-23b>¶
　　李後主手書金字心經一巻賜其宫人喬氏喬氏後¶
入太宗禁中聞後主薨自内庭出其經捨在相國寺¶
西塔以資薦且自書於後曰故李氏國主宫人喬氏¶
伏遇國主百日謹捨昔時賜妾所書般若心經一巻¶
在相國寺西塔院伏願彌勒尊前持一花而見佛云¶
云其後江南僧持歸故國置之天禧寺塔相輪中寺¶
後失火相輪自火中墮落而經不損為金陵守王君¶
玉所得君玉卒子孫不能保之以歸寗鳯子儀家喬¶
<pb:KR3h0070_WYG_293-24a>¶
氏所書在經後字極整㓗而詞甚悽惋所記止此徐¶
鍇集南唐制誥有宫人喬氏出家告豈斯人也(王銍黙記)¶
¶
　　前蜀¶
¶
　　韋荘¶
¶
　　韋荘字端已杜陵人見素之後王建辟為掌書記後¶
相建為平章事(全唐詩話)¶
¶
　　韋荘字端已官至平章事性踈曠不以小節自拘唐¶
乾寕中舉進士第有詩云大道不将爐冶去有心重¶
<pb:KR3h0070_WYG_293-24b>¶
築太平基時人以其有宰相器李詢為兩川宣諭使¶
辟為判官荘以中原多事潜依王建建奏為掌書記¶
尋為起居舎人及建開國委任於荘制度號令刑政¶
禮樂皆荘所定當時以作字名於世但今所見者甚¶
少觀借書諸帖有行書法非潜心於古而一意文詞¶
翰墨間未易至此也今御府所藏行書三　借書帖¶
借樂章帖　米團帖(宣和書譜)¶
¶
　　王鍇¶
¶
<pb:KR3h0070_WYG_293-25a>¶
　　王鍇字鱣祥唐天復時奉使西川因留蜀官翰林學¶
士至中書侍郎同平章事唐師入成都鍇至洛陽授¶
以刺史(十國春秋)¶
¶
　　前蜀王氏朝偽相王鍇家藏書二千巻一一皆親蹟¶
并冩藏經每趨朝於白藤檐子内冩書書法尤謹近¶
代書字之滛者也(金壺記)¶
¶
　　任徳筠　前蜀人本業寺碑任徳筠書(金陵𤨏事)¶
¶
　　張昭𦙍　道士張昭𦙍前蜀人學栁公權書甚精(書史㑹要)¶
¶
<pb:KR3h0070_WYG_293-25b>¶
　　釋貫休¶
¶
　　釋貫休字徳隠姓姜婺州蘭溪人七歲出家日誦書¶
每過千字不復遺忘工為歌詩多警句膾炙人口以¶
至丹青之習皆怪古不媚作十六大阿羅漢筆法略¶
無蹈襲世俗筆墨畦畛中寫已状眉目亦非人間所¶
有近似者天復中入蜀住益州東禪院賜號禪月作¶
字尤竒崛至草書益勝嶃峻之状可以想見其人喜¶
書千文世多傳其本雖不可以比迹智永要自不凢¶
<pb:KR3h0070_WYG_293-26a>¶
有歌詩千餘首號禪月集行于世今御府所藏八¶
草書　常侍帖　千文六　行書　夢遊仙詩(宣和書譜)¶
釋貫休姓姜氏工篆𨽻初在荆州成中令問其筆法¶
曰此事湏登壇而授詎可草草言之成怒遞放黔中¶
入蜀王建遇之厚(唐詩紀事)¶
¶
　　休公有詩集行於世兼善書謂之姜體以其姓姜也¶
(圖書見聞志)¶
¶
　　貫休善草書時人比之懐素(益州名畫録)¶
¶
<pb:KR3h0070_WYG_293-26b>¶
　　釋曇域　前蜀人工小篆學李陽氷(書史㑹要)¶
¶
　　釋曉巒　前蜀人工草聖學張芝(書史㑹要)¶
¶
　　後蜀¶
¶
　　黄居寳¶
¶
　　黄居寳字辭玉成都人待詔筌次子官水部員外以¶
八分書知名(書史㑹要)¶
¶
　　唐張素卿作十二真人像太傅安思謙因蜀王氏誕¶
辰獻之命翰林學士歐陽烱作讃翰林待詔黄居寳¶
<pb:KR3h0070_WYG_293-27a>¶
八分書題之(益州名畫録)¶
¶
　　滕昌祐¶
¶
　　滕昌祐字勝華吳人工書人號滕書大聖慈寺文殊¶
閣普賢閣蕭相院方丈院多利心院藥師院天花瑞¶
像数額並昌祐筆(益州名畫録)　昌祐善書大字(圖書見聞志)¶
¶
　　元昭嘏¶
¶
　　元昭嘏工部員外郎倣韓擇木八分書昭嘏乃杜光¶
庭門人(耿煥野人閒話)¶
¶
<pb:KR3h0070_WYG_293-27b>¶
　　孫逢吉¶
¶
　　孫逢吉成都人母昭裔性好藏書在成都令門人勾¶
中正孫逢吉書文選初學記白氏六帖鏤版至中朝¶
行於世(宋史西蜀世家)¶
¶
　　成都石本周易國子愽士孫逢吉書(容齋續筆)¶
¶
　　張紹文(祕書郎)成都石本諸經毛詩儀禮禮記皆張紹文¶
書(容齋續筆)¶
¶
　　孫朋古(校書郎)成都石本周禮孫朋古書(同上)¶
¶
<pb:KR3h0070_WYG_293-28a>¶
　　周徳政(校書郎)成都石本尚書周徳政書(同上)¶
¶
　　張徳昭(簡州平泉令)成都石本爾雅張徳昭書(同上)¶
¶
　　羅緑¶
¶
　　羅緑官武軍廵官工篆(書史㑹要)¶
¶
　　馮侃¶
¶
　　馮侃偽蜀士人能書得二王之法然而以二指掐筆¶
管而書凡故筆必二爪跡可深二三分斯書札之異¶
者也(墨池編)¶
¶
<pb:KR3h0070_WYG_293-28b>¶
　　杜光庭¶
¶
　　道士杜光庭字賔聖道號東瀛子括蒼人也蜀授太¶
師特進檢校太傅太子賔客兼崇文館學士行尚書¶
户部侍郎廣成先生上柱國蔡國公光庭初意喜讀¶
經史工詞章翰墨之學懿宗設萬言科選士光庭試¶
其藝不中乃棄儒衣冠入道㳺意澹漠著道家書頗¶
研極至理至條列科教自漢張道陵暨陸修靖撰集¶
已來始末備盡于今羽流咸宗之僖宗臨御光庭始¶
<pb:KR3h0070_WYG_293-29a>¶
充麟徳殿文章應制一時流輩為之歛祍皆曰學海¶
千尋辭林萬葉扶宗立教海内一人而已嘗撰混元¶
圖紀聖賦廣聖義歴帝紀暨歌詩雜文僅百餘巻喜¶
自録所為詩文而字皆楷書人爭得之故其書因詩¶
文而有傳要是得煙霞氣味雖不可以擬倫羲獻而¶
邁徃絶人亦非世俗所能到也光庭嘗一日忽謂門¶
人曰青城方創真宫其工未畢上帝命余作岷峨主¶
司恐不乆於人間世他日因復謂真宫成矣遂披法¶
<pb:KR3h0070_WYG_293-29b>¶
服與門弟子别而卒異哉信人材不特人間少天上¶
亦少昔李賀以天上玉樓成召賀作記而去其類是¶
矣今御府所藏正書一送先輩詩(宣和書譜)　蒙國大詔¶
碑杜光庭書(滇録)¶
¶
　　釋夢歸¶
¶
　　釋夢歸孟蜀時人匡山䖏士景煥與翰林學士歐陽¶
炯聫騎遊成都應天寺覩孫位畵左壁天王煥遂畵¶
右壁天王以對之渤海歎重為長歌以美之繼有草¶
<pb:KR3h0070_WYG_293-30a>¶
書僧夢歸後至因請書於廊壁書畵歌行一日而就¶
成都人號為應天三絶(圖畫見聞志)¶
¶
　　楚¶
¶
　　石文徳¶
¶
　　石文徳連州人愽覧經史經目不忘素不善草隸詩¶
律一日得晉帖数紙及閲殷璠詩選摹倣久之逈出¶
儔輩(十國春秋)¶
¶
　　吳越¶
¶
<pb:KR3h0070_WYG_293-30b>¶
　　羅隠¶
¶
　　羅隠字昭諌餘杭人也生於唐末有詩名尤長於詠¶
史多不稱意窮愁感慨之間言或譏諷怒張以故為¶
時所黜初名横以十上不中第乃更今名始到浙右¶
謁錢鏐懼不見納遂以所為夏口詩標於巻首其卒¶
章云一個禰衡容不得思量黄祖漫英雄鏐覧之大¶
笑因加殊遇鏐一日受朝廷節制之命令沈崧者草¶
謝表崧盛述浙右之冨隠即諭崧曰方兵火之餘豈¶
<pb:KR3h0070_WYG_293-31a>¶
宜作此語即更之曰天寒而麋鹿曽逰日暮而牛羊¶
不下朝廷見之曰此羅隠詞也梁開平初太祖以右¶
諫議大夫召不至後節度使羅紹威密表薦為給事¶
中隠雖不以書顯名作行書猶有唐人典刑觀其羅¶
城記藁諸帖略無季世衰弱之習盖自胸中所飬不¶
為世俗淺陋所移爾今御府所藏行書四　外羅城¶
記藁　三十一郎帖　喜慰帖　華隂樵寄帖(宣和書譜)¶
梅先生碑羅隠隸書¶
¶
<pb:KR3h0070_WYG_293-31b>¶
　　羅隠字昭諌餘杭人唐乾符中舉進士不第錢鏐辟¶
掌書記歴節度判官副使奏授司勲郎中梁祖以諫¶
議大夫召不行魏愽羅紹威推為叔父表薦給事中¶
卒作詩自號江東生(羅隠晁公武郡齋讀書志)¶
¶
　　林鼎¶
¶
　　林鼎慈溪人善属文能書得歐虞法所聚圖書悉手¶
鈔仕吳越自鎮海軍節度判官累遷至丞相謚貞獻¶
(張時徹寕波志)¶
¶
<pb:KR3h0070_WYG_293-32a>¶
　　錢𫝊瑛¶
¶
　　錢𫝊瑛武肅王第三子天性英敏頗敦儒學聚書數¶
千巻工草隸封雲國公(十國春秋)¶
¶
　　錢𢎞儀¶
¶
　　錢𢎞儀文穆王元瓘第十一子工草書善奕棋皆及¶
上品(同上)¶
¶
　　錢𢎞仰¶
¶
　　錢𢎞仰文穆王第十三子通儒術尤精書法累官台¶
<pb:KR3h0070_WYG_293-32b>¶
州刺史卒謚成顯(同上)¶
¶
　　錢昭序¶
¶
　　錢昭序字著眀𢎞仰子好學喜聚書書多親冩(宋史吳越¶
世家)¶
¶
　　北漢¶
¶
　　髙君陳¶
¶
　　髙君陳(劉承鈞時人)　李克用題名在北嶽廟中髙君陳¶
摹刋¶
¶
<pb:KR3h0070_WYG_293-33a>¶
　　劉守清　王廷譽¶
¶
　　天龍寺千佛樓碑劉守清行書王廷譽篆額¶
¶
¶
¶
¶
¶
¶
<pb:KR3h0070_WYG_293-33b>¶
¶
¶
¶
¶
¶
¶
¶
¶
　　六藝之一録巻三百三十五¶
¶

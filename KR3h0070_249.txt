# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.682365
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 249
<pb:KR3h0070_WYG_249-1a>¶
　　欽定四庫全書¶
¶
　　六藝之一録卷二百九十一　　錢唐倪濤撰¶
¶
　　歴朝書論¶
¶
　　宋釋適之金壺記卷上¶
¶
　　龍書　庖犧氏獲景龍之瑞始作龍書¶
¶
　　八穗　炎帝神農因上黨羊頭山生嘉禾八穗乃作穗¶
書用頒時令¶
¶
　　鳥跡　黄帝史臣倉頡觀鳥跡因而象之以成文字¶
¶
<pb:KR3h0070_WYG_249-1b>¶
　　鸞鳳　少昊金天氏作鸞鳳之書而似古文¶
¶
　　科斗　顓頊髙陽氏狀科斗之形作科斗書亦曰篆文¶
¶
　　虎書　周文王史氏史佚始作虎書¶
¶
　　烏書　周武王丹烏入室遂作烏書焉¶
¶
　　素鱗　周法魚書因素鱗之所作也¶
¶
　　龜圖　周元龜負圖出周公援筆以時文冩之¶
¶
　　石鼔　周宣王蒐於陳倉命従臣史籀篆石鼓亦曰獵¶
碣¶
¶
<pb:KR3h0070_WYG_249-2a>¶
　　老篆　周瀨鄉石室有老子篆書道徳經後蔡邕以𨽻¶
字證之¶
¶
　　蟲書　魯秋胡妻玩蠶所作¶
¶
　　嶧山　秦李斯泰山嶧山秦望等碑皆工其跡焉¶
¶
　　鐵石　李斯篆畫如鐵石字字若飛動¶
¶
　　三古　蒼頡古文為上古史籀大篆為中古李斯小篆¶
為下古¶
¶
　　羽化　秦始皇見王次仲八分書其文簡易召之詔不¶
<pb:KR3h0070_WYG_249-2b>¶
至上大怒制檻車送於道乃羽化而去¶
¶
　　八體　秦書有八體一曰大篆二曰小篆三曰刻符四¶
曰蟲書五曰摹印六曰署書七曰殳書八曰𨽻書¶
¶
　　秦𨽻　秦程邈字元岑始皇用為獄吏得罪繫雲陽獄¶
中十年邈改篆為𨽻奏之上免其罪今楷字是也¶
¶
　　姓名　楚項籍字羽少時學書不成乃言曰書足記姓¶
名而已¶
¶
　　芝英　漢武帝作芝英書¶
¶
<pb:KR3h0070_WYG_249-3a>¶
　　心畫　漢揚雄字子雲謂書者心畫也¶
¶
　　垂露　漢曹喜字仲則工篆𨽻工變懸針垂露之法後¶
世不易¶
¶
　　倒薤　漢曹喜小篆法垂支濃直若薤葉齊蕭子良以¶
為仙人務光所作¶
¶
　　飛白　蔡邕待詔鴻都門下見役人施堊帚成字歸而¶
為飛白之書¶
¶
　　書牌　魏搆凌雲臺成高二十五丈悞先釘其牌令韋¶
<pb:KR3h0070_WYG_249-3b>¶
誕就上而書暨畢而下髭鬚皓白戒子孫勿習此藝¶
¶
　　蛇書　晉唐琮夢蛇遶身遂效其形而作草蛇之書¶
¶
　　懸針　王愔曰懸針小篆體也字必垂畫纎細直如懸¶
針¶
¶
　　龍圖　庖犧氏獲龍圖始畫八卦之象¶
¶
　　八象　象謂八卦以成文字¶
¶
　　取夬　周易繫辭云上古結繩而治後世聖人易之以¶
書契盖取諸夬¶
¶
<pb:KR3h0070_WYG_249-4a>¶
　　法奎　蒼頡法奎星屈曲相鈎類文字之畫¶
¶
　　視龜　蒼頡視龜而作書則河洛之應與人意所通矣¶
¶
　　書臺　蒼頡墓時人謂之書臺¶
¶
　　龜歴　唐堯時外國進一巨龜背闊三尺餘上有科斗¶
文記開闢以來之事命為龜歴焉¶
¶
　　堯碑　崆峒山有堯碑舜碣皆籀文焉伏滔述帝功徳¶
曰堯碑舜碣歴古不昧¶
¶
　　出洛　唐堯時洛水有神龜負書而出背甲赤文朱字¶
¶
<pb:KR3h0070_WYG_249-4b>¶
　　鱗字　河圖曰黄龍従雒水詣虞舜鱗甲皆成字¶
¶
　　龜疇　夏禹時洛龜負圖禹觀之得九疇之文¶
¶
　　玉字　夏禹治水登衡山而祭之因夢遇元夷使者遂¶
獲金簡玉字之書¶
¶
　　灑石　周時浮提國獻書生二人乍老乍少隠形則出¶
影聞聲則藏形出時開四寸金壺上有五龍之檢封¶
以青泥壺中墨汁狀若浮漆灑木石皆成篆字或科¶
斗文字紀造化人倫之始¶
¶
<pb:KR3h0070_WYG_249-5a>¶
　　周穆　有秦李斯見周穆王書七日興歎哂其無力焉¶
¶
　　蕭籀　漢蕭何善籀篆時人謂之蕭籀焉¶
¶
　　三月　蕭何為殿成覃思三月題其額觀者如流水¶
¶
　　書裳　蕭何用退筆書裳尤工¶
¶
　　小學　漢元始中徵天下通小學者以百數各令記字¶
於庭中揚雄取其可用者作訓纂篇¶
¶
　　殺青　漢劉向字子政曰殺青竹簡書之新竹有汗後¶
皆蠧故作者於火上灸乾以書之¶
¶
<pb:KR3h0070_WYG_249-5b>¶
　　竒字　漢王莽使甄豐刋定六體一曰古文二曰竒字¶
三曰篆書四曰𨽻書五曰繆書六曰蟲書¶
¶
　　秦篆　漢書曰蒼頡七章李斯作也爰歴七章趙高所¶
作博學七章胡毋敬所作文字多取史籀篇而篆體¶
頗異所謂秦篆是也¶
¶
　　得冨　漢(闕)　家貧傭書後有金帛洛陽咸稱善書而¶
得冨也¶
¶
　　廢道　漢釋氏律云佛許學書但不得為工而廢道¶
¶
<pb:KR3h0070_WYG_249-6a>¶
　　筆札　漢谷永字子雲與婁䕶俱為王侯上客長安説¶
曰谷子雲之筆札婁君卿之唇舌䕶字君卿¶
¶
　　棄觚　漢傅介子十四好學書嘗棄觚而歎曰丈夫立¶
功名異域何能坐事散儒後卒斬匈奴暨樓蘭王首¶
封義陽侯¶
¶
　　六義　漢許慎字叔重曰六義葢叙為文之體一曰象¶
形二曰㑹意三曰形聲四曰指事五曰假借六曰轉¶
注亦曰六書¶
¶
<pb:KR3h0070_WYG_249-6b>¶
　　周籀　漢許慎曰周宣王太史氏史籀著大篆一十五¶
篇¶
¶
　　丸墨　漢趙壹字元叔作草書十日一筆月數丸墨領¶
袖如皂唇口皆黒¶
¶
　　筆勢　曹喜因見李斯有筆勢乃歎惜遂作筆論狀其¶
筆勢焉¶
¶
　　章草　後漢杜度字伯度善草書見稱於章帝詔令¶
草書言事魏文帝亦使劉廣通書章奏後謂之章¶
<pb:KR3h0070_WYG_249-7a>¶
奏¶
¶
　　聖字　杜伯度章草時稱聖字焉¶
¶
　　三蒼　漢賈魴撰滂熹篇以蒼頡為上篇訓纂為中篇¶
滂熹為下篇謂之三蒼焉¶
¶
　　草賢　漢崔瑗字子玉善草書晉王隠謂之草賢¶
¶
　　連珠　崔瑗草書勢云狀若連珠¶
¶
　　父風　崔寔字子真瑗之子其草書雅有父風晉鍾㑹¶
字士季繇之少子書亦有父風¶
¶
<pb:KR3h0070_WYG_249-7b>¶
　　漆書　漢杜林字伯山世言小學由杜氏焉嘗於西河¶
得漆書古文尚書一卷寳玩無已¶
¶
　　八字　漢上谷王次仲以楷法局促遂引而伸之為八¶
字之分故號八分書¶
¶
　　出藍　漢張芝字伯英師杜度草書其勢體青出於藍¶
¶
　　臨池　張芝臨池學書池水盡黒¶
¶
　　練帛　張芝凢家之衣帛必書而後練之¶
¶
　　寸紙　張芝凢學書寸紙亦不遺棄¶
¶
<pb:KR3h0070_WYG_249-8a>¶
　　筆心　張芝見蔡邕筆勢論遂作筆心論¶
¶
　　崔杜　張芝師崔子玉暨伯度草書嘗自云上比崔杜¶
不足下方羅趙有餘其羅暉字叔景趙襲字元¶
嗣¶
¶
　　匆匆　張芝嘗謂人曰匆匆不暇草書¶
¶
　　血脉　張伯英草書字之體勢一筆而成偶失其連亦¶
血脉不㫁世稱一筆書者起自張伯英¶
¶
　　尺牘　漢陳遵字孟公善尺牘人皆藏秘以為榮¶
¶
<pb:KR3h0070_WYG_249-8b>¶
　　驚座　陳遵字孟公善楷𨽻毎書一座皆驚時謂之陳驚¶
座¶
¶
　　書壁　漢師冝官或時不持錢詣酒家飲因書其壁顧¶
觀者以酬酒價得錢足而滅之¶
¶
　　竊版　冝官每書輒削而焚其迹弟子梁鵠乃為版候¶
冝官書絶以酒飲醉竊其版¶
¶
　　獨步　漢杜度草書可謂光前絶後獨步無雙梁沈約¶
曰羊欣尤長𨽻書子敬之後可以獨步矣¶
¶
<pb:KR3h0070_WYG_249-9a>¶
　　不食　漢蔡邕字伯喈入嵩山學書於石室中得素書¶
八角垂芒頗似篆體伯喈得之不食三日唯大叫喜¶
躍¶
¶
　　石經　漢靈帝乃詔蔡邕及羣儒正定經文刻於石上¶
為古篆𨽻三體書法使天下取則焉¶
¶
　　鴻鵠　蔡邕小篆賛曰鴻鵠羣遊絡繹遷延¶
¶
　　崩雲　蔡邕書勢曰輕如薄霧重似崩雲¶
¶
　　肥瘦　漢劉徳昇字君嗣胡昭鍾繇俱師其行書胡書¶
<pb:KR3h0070_WYG_249-9b>¶
體肥鍾書體瘦亦各有其妙¶
¶
　　大字　漢梁鵠字孟皇法師冝官書師善小字梁善大¶
字¶
¶
　　三品　漢張昶字文舒伯英季弟其章草入神八分入¶
妙𨽻書入能¶
¶
　　亞聖　文舒聲劣於兄時謂之亞聖¶
¶
　　掘墓　魏鍾繇字元常見蔡邕筆法於韋誕自搥胷三¶
日盡青因嘔血太祖以五靈丹救之得活繇求之不¶
<pb:KR3h0070_WYG_249-10a>¶
與及誕死繇令盜掘其墓遂得之故曰多力豐筋者¶
勝少力無筋者病従其消息而用之無不盡妙臨死¶
啟囊授其子㑹¶
¶
　　雲布　鍾繇𨽻書勢曰煥若星陳鬱若雲布¶
¶
　　隼尾　繇善分書有隼尾波勢焉¶
¶
　　畫被　繇謂子㑹曰吾精思學書三十年而畫地廣數¶
步卧畫被穿其表如厠則終日㤀歸焉¶
¶
　　三色　繇工三色書草𨽻八分最優¶
¶
<pb:KR3h0070_WYG_249-10b>¶
　　筆骨　鍾繇同胡昭學書十六年未嘗窺戸見蔡邕筆¶
心論遂作筆骨論¶
¶
　　懸帳　魏武帝好師冝官書懸著帳中及以釘壁玩之¶
¶
　　鵠帳　又云魏武帝好梁鵠書懸著帳中以為勝冝官¶
焉¶
¶
　　草聖　魏韋誕字仲將以張伯英書謂之草聖¶
¶
　　紈素　韋誕非淨紈潔素不妄下筆¶
¶
　　能書　韋誕太和中為武都太守以能書留補侍中¶
¶
<pb:KR3h0070_WYG_249-11a>¶
　　規矩　魏邯郸淳字子淑善書梁袁昻書評云應規入¶
矩方圓乃成¶
¶
　　綴事　魏徐幹字偉長曰書以綴事數以理煩¶
¶
　　蠅集　魏王思性褊急常書蠅集筆端驅去復來者三¶
思自起抜劒逐蠅不得取筆擲地踏壊之¶
¶
　　真草　魏曹公欲令十吏就蔡琰草書文姬曰妾聞男¶
女禮不親授乞給紙筆一月真草唯命於是繕冩送¶
之文無遺誤故曰真草也¶
¶
<pb:KR3h0070_WYG_249-11b>¶
　　善書　魏甄后九嵗善書數用諸兄弟筆硯謂汝習女¶
工而學書當作女博士耶后曰古賢女皆覽前代成¶
敗以為己戒不知書何以見之¶
¶
　　文質　吳皇象字休明其草書文而不華質而不俗其¶
書春秋筆跡尤妙¶
¶
　　書聖　皇象能書時人謂之書聖唐髙宗書示許圉¶
圉師奏曰今觀聖蹟兼絶二王鳳翥鸞回實古今書¶
聖¶
¶
<pb:KR3h0070_WYG_249-12a>¶
　　筆妙　吳沈友少好學時人以友有三妙一舌妙二刀¶
妙三筆妙¶
¶
　　飛仙　呉張宏字敬禮不仕常戴烏巾時號張烏巾善¶
飛白書有飛仙舞鶴之態歐陽詢曰張烏巾飛白可¶
冠於世¶
¶
　　筋骨　晉衞瓘字伯玉索靖字㓜安俱學張芝書為尚¶
書郎號一臺二妙謂瓘得伯英之筋靖得伯英之骨¶
瓘之子恒得伯英之肉¶
¶
<pb:KR3h0070_WYG_249-12b>¶
　　四世　晉衞瓘子恒字巨山弟宣宣弟庭庭子仲寳俱¶
有書名四世家風不墜也¶
¶
　　篆捷　巨山論四體書曰𨽻者篆之捷也¶
¶
　　綴墨　巨山古文賛曰觀其措筆綴墨用心精專¶
¶
　　籀孫　巨山古文賛曰籀篆葢其子孫草𨽻乃其曽元¶
¶
　　如絃　巨山古文賛曰其曲如弓其直如絃¶
¶
　　銀鈎　晉索靖字幼安草書勢曰宛若銀鈎飄若驚鸞¶
¶
　　縑牘　晉張彭祖善𨽻書右軍每見其縑牘輒存而玩¶
<pb:KR3h0070_WYG_249-13a>¶
之¶
¶
　　狸帖　晉荀輿字長𦙍𨽻書狸骨散方帖一紙羲之見¶
而嘆曰天縦其能非學可及世謂之狸骨帖¶
¶
　　絶世　晉王隠云索靖草書絶世學者如雲¶
¶
　　壺冰　晉衞夫人名鑠字茂漪師鍾繇書如碎玉壺之¶
冰爛瑶臺之月婉然芳樹穆若清風¶
¶
　　咄咄　衞夫人答人書曰衞有一弟子王逸少甚能學¶
衞真書咄咄逼人筆勢洞精字體遒媚¶
¶
<pb:KR3h0070_WYG_249-13b>¶
　　巧法　晉王隠王愔皆曰飛白者巧法也¶
¶
　　兩本　晉楊羲書最工不今不古能細兩幅一黄牋一¶
碧牋¶
¶
　　弄翰　晉左思字太沖詩曰弱冠弄柔翰卓犖觀羣書¶
¶
　　編蒲　晉王育字伯春少孤貧為人牧羊時有暇即編¶
蒲學書¶
¶
　　錦繡　晉成公綏字子安𨽻書勢曰爛若天文之布耀¶
蔚若錦繡之有章¶
¶
<pb:KR3h0070_WYG_249-14a>¶
　　如流　晉陶侃逺近書皆手自答筆翰如流未嘗壅滯¶
¶
　　生金　王隠石瑞記曰永嘉初陳國項縣石碑中生金¶
盜鑿取賣己而復生此江東之瑞異苑曰庾太尉墓¶
在新亭有數石碑金亦時而生¶
¶
　　倚柱　晉諸葛誕常倚柱書雷震破其柱誕書自若夏¶
侯元倚柱書霹靂破柱而不驚¶
¶
　　野雉　晉庾翼字稚恭善草𨽻書子弟皆效之後羲之¶
書内外宗重翼甚不平在荆州寄書於家曰兒輩憎¶
<pb:KR3h0070_WYG_249-14b>¶
家雞好野雉也¶
¶
　　書畫　晉王廙字世將常謂猶子羲之曰吾無殊功異¶
業與後人師法惟書畫可耳後王右軍學其書晉明¶
帝學其畫¶
¶
　　玉素　晉齊獻王司馬攸字大猷書如玉素蘭芳竒而¶
且古¶
¶
　　亞張　晉張華字茂先嘗謂魏武書可亞張昶而已¶
¶
　　金錯　晉王愔曰金錯書八體書法不圖其形以銘金¶
<pb:KR3h0070_WYG_249-15a>¶
石故謂之金錯書¶
¶
　　筆法　衞夫人傳筆法於王右軍¶
¶
　　白雲　晉王羲之得用筆法於白雲先生先生遺之鼠¶
鬚筆焉¶
¶
　　世重　晉桓元字敬道嘗曰非二王法不為世重¶
¶
　　假此　庾翼善書兄亮字元規就右軍求書羲之答曰稚¶
恭在彼豈復假此¶
¶
　　蕺山　晉王羲之字逸少居蕺山見一姥持六角扇賣¶
<pb:KR3h0070_WYG_249-15b>¶
羲之書其扇各為五字媪初有愠色因謂姥曰但言¶
是王右軍書以求字百錢姥如其言人競買之其書¶
為世所重焉¶
¶
　　換鵞　山陰有道士養鵝羲之往觀意悦固求市之道¶
士曰為冩道徳經當舉羣相贈羲之欣然冩畢籠鵝¶
而歸¶
¶
　　書柱　逸少書柱作龍爪形時觀者號龍爪書¶
¶
　　雁行　逸少每自稱我書比鍾繇當抗行於世比張芝¶
<pb:KR3h0070_WYG_249-16a>¶
猶當雁行也¶
¶
　　家字　逸少嘗書家字若金帖墨中炳然可愛¶
¶
　　枕中逸少曠之子早於其父枕中竊讀筆説父恐其幼¶
不與乃拜泣而請之¶
¶
　　意趣　逸少曰吾書當求其意趣無圖其形容¶
¶
　　書名　逸少幼學衞夫人書自謂大能渡江北遊名山¶
見李衞曹喜書許下見鍾繇梁鵠書入洛見蔡邕石¶
經張昶華岳碑始知衞書徒廢年月遂習衆體於是¶
<pb:KR3h0070_WYG_249-16b>¶
特妙衞夫人見羲之書語太常王䇿曰此兒已見書¶
訣妾近見其書便有老成之態因流涕曰此子必蔽¶
吾書名矣¶
¶
　　筆陣　逸少見諸家筆論遂作筆陣圖及筆勢論¶
¶
　　善鑒　逸少曰善鑒者不書善書者不鑒¶
¶
　　一行　逸少曰或書而作一字横豎得勢可滿一行¶
¶
　　字字　逸少曰為書字則數體皆成作一紙則字字意¶
别¶
¶
<pb:KR3h0070_WYG_249-17a>¶
　　筆前　逸少曰凢書令意在筆前字居心後方為佳矣¶
¶
　　春筍　逸少曰樹筆如春筍生於寒谷¶
¶
　　祖宗　逸少示子敬曰吾書樂毅論乃書之祖宗耳¶
¶
　　十遲　逸少曰凢書須十遲五疾十曲五直十藏五出¶
十起五伏然後是書耳¶
¶
　　神彩　逸少曰學書之難神彩為上形質次之兼之者¶
可及於古人¶
¶
　　墨豬　逸少曰凢書多肉微骨者謂之墨猪¶
¶
<pb:KR3h0070_WYG_249-17b>¶
　　圓潤　右軍天台紫真記曰體圓則潤勢疾則澁¶
¶
　　植槊　筆意曰謂右軍先臨告誓次冩黄庭骨豐肉潤¶
入妙通靈努如植槊勒若横丁¶
¶
　　金壺記筆卷中¶
¶
　　六帖　蔡希綜法書論曰右軍蘭亭黄庭經太師箴樂¶
毅論大雅吟東方先生畫像賛陶隠居云右軍六帖¶
者筆力豐華曲極其妙不可復得也右軍亦自訝或¶
他日更書無復似者乃咨嗟而言曰此神助筆也何¶
<pb:KR3h0070_WYG_249-18a>¶
善力能致此乎¶
¶
　　大名　逸少第七子獻之字子敬五六嵗學書右軍従¶
後掣其筆不脱父乃歎曰此兒當有大名唐韋陟見¶
懐素曰此沙門當振宇宙大名¶
¶
　　小聖　逸少書樂毅論與子敬學自後善小真書後謂¶
之小聖¶
¶
　　烏㹀　桓温嘗使子敬書扇筆誤落因畫作烏駁㹀牛¶
甚妙¶
¶
<pb:KR3h0070_WYG_249-18b>¶
　　方丈　王獻之嘗書壁為方丈大字羲之甚以為能觀¶
者數百人¶
¶
　　清譽　逸少與㕁愔家論婚書曰獻之字子敬少有清¶
譽善𨽻書咄咄逼人¶
¶
　　三世　王導王珉三世善書時人方之杜衞二氏¶
¶
　　龍蠖　季琰行書賛曰虎踞鳳時龍伸蠖屈¶
¶
　　騎騾　子敬見弟季琰書乃戯之曰汝書如騎騾駸駸¶
欲度驊騮前¶
¶
<pb:KR3h0070_WYG_249-19a>¶
　　二妙　季琰謂胡昭鍾繇行書為二妙¶
¶
　　小令　或謂小王為小令非也子敬為中書令卒其弟¶
珉代之時人謂子敬謂大令季琰為小令¶
¶
　　素拙　宋髙祖姓劉名裕素拙於書劉穆之曰此雖小¶
事然宣被四逺願公少復留意髙祖従之一紙不過¶
六七字便滿¶
¶
　　入室　宋羊欣字敬元師法大令時亦衆矣若親承妙¶
㫖入於室者唯公一人矣¶
¶
<pb:KR3h0070_WYG_249-19b>¶
　　得羊　羊欣師子敬書時人曰買王得羊不失所望¶
¶
　　四聖　羊欣常謂張芝鍾繇皇象索靖書之四聖¶
¶
　　面受　&KR0960;道䕶與羊欣俱面受子敬筆法固當在欣後¶
¶
　　天然　宋文帝姓劉名義隆善草𨽻行書時議以天然¶
勝羊欣其工夫少於欣¶
¶
　　龢表　宋虞龢上明皇帝表論古今妙跡正行草楷紙¶
色褾軸真偽卷數無不備焉表本行於世¶
¶
　　王法　宋虞龢云靈運子敬之甥故能書特多王法王¶
<pb:KR3h0070_WYG_249-20a>¶
僧虔云子敬上表多在中書雜事中靈運竊冩易其¶
真本相與不疑元嘉中常索始進焉¶
¶
　　二寳　謝靈運詩書並皆獨絶每文竟手自冩之宋文¶
帝稱為二寳¶
¶
　　第一　齊髙祖姓蕭諱道成字紹伯謂王僧虔曰我書¶
何如卿對曰臣真書第一草書第二陛下真書第二¶
草書第三是陛下無第一臣無第三又與僧虔賭書¶
問誰為第一奏曰臣書臣中第一陛下書帝中第一¶
¶
<pb:KR3h0070_WYG_249-20b>¶
　　書掌　齊髙祖昔為方伯其家甚貧諸子學書常少紙¶
筆武陵王&KR0110;嘗以手書掌畫空而已¶
¶
　　摶狸　唐張懐瓘云髙祖與王僧䖍賭書猶雞之摶狸¶
不自量力也¶
¶
　　掘筆　宋孝武欲擅書名王僧虔不敢顯跡嘗用掘筆¶
以此見容¶
¶
　　書賦　王僧虔著書賦儉為注序甚工¶
¶
　　書術　宋虞龢曰僧虔尤得書術¶
¶
<pb:KR3h0070_WYG_249-21a>¶
　　輕微　僧虔曰飛白乃八分之輕㣲也¶
¶
　　書扇　僧虔書素扇宋文帝賞之謂跡踰子敬¶
¶
　　比鳳　僧虔子慈字伯寳少與従弟儉學書謝鳳子超¶
宗嘗謁僧䖍仍往東齋㸔慈慈正書未放筆超宗曰¶
卿書何如虔公慈曰慈比大人猶雞之比鳳超宗狼狽¶
而出¶
¶
　　鳳尾　齊江夏王蕭鋒字宣穎年五嵗性方整好學書¶
髙祖使學鳳尾諾一學即工帝大悦以玉麒麟賜之¶
<pb:KR3h0070_WYG_249-21b>¶
曰麒麟賞鳳尾¶
¶
　　書塵　蕭鋒因無紙繼日畫窗塵以學其書¶
¶
　　井欄　蕭鋒嘗倚井欄學書滿則洗之¶
¶
　　畫地　齊徐伯珍字文楚少孤貧書竹葉及以釘畫地¶
學書又孫敬凡畫地書真草皆如意焉¶
¶
　　蠅頭　齊蕭鈞字宣禮嘗蠅頭細書五經一部置於巾¶
箱中皇宋徐鉉在邠州日以時俗偽謬乃親以𨽻字¶
冩説文字體纎細正如蠅頭過數萬言¶
¶
<pb:KR3h0070_WYG_249-22a>¶
　　餘霞　齊謝朓字元暉若薄暮川上餘霞照人¶
¶
　　骨力　齊張融字思光善書自美其能帝曰卿書殊有¶
骨力但恨無二王之法對曰亦恨二王無臣法也¶
¶
　　名跡　梁蕭子雲字景喬為東陽太守時百濟國使人¶
至建業求書逄子雲為守維舟將發使人於渚次候¶
之望船三十許步拜行前子雲遣人問之答曰侍中¶
尺牘之美逺流海外今日所求唯在名跡子雲乃停¶
舟三日書三十紙與之獲金貨數百焉¶
¶
<pb:KR3h0070_WYG_249-22b>¶
　　蟬翼　蕭子雲飛白書輕濃得中蟬翼掩素崩雲㳺霧¶
可得而語哉¶
¶
　　春花　子雲書如上林春花無處不發唐吕總評宋儋¶
書如春花發豔夏栁低枝¶
¶
　　牝雞　梁武帝姓蕭諱衍字叔達嘗權衡蕭書比二王¶
則若牝雞仰於威鳳子貢賢於仲尼者哉¶
¶
　　雲鵠　梁武帝評元常書如雲鵠逰天羣鳬戯海¶
¶
　　欲仙　梁武帝評伯英書如漢武好道憑虚欲仙¶
¶
<pb:KR3h0070_WYG_249-23a>¶
　　芙蓉　梁武評李鎮東書如芙蓉出水文彩鮮明¶
¶
　　快馬　梁武評桓元書若快馬入陣隨人屈曲¶
¶
　　勁駿　梁武常論蕭子雲書曰筆力勁駿心手相應功¶
踰杜恕美過崔晏當與元常爭驅並先其賞如此¶
¶
　　蕭評　武帝子綸撰書評兄綱弟繹俱有書名於世¶
¶
　　金書　武帝子統字徳施撰張陵觀碑曰玉龜二始金¶
書八㑹¶
¶
　　過父　梁蕭特(闕)　子善草𨽻書髙祖賞之曰子敬之¶
<pb:KR3h0070_WYG_249-23b>¶
書不及逸少蕭特之跡遂過其父¶
¶
　　銀書　梁陸倕字公垂撰新刻漏銘序曰金字銀書謂¶
碑銘之書也¶
¶
　　畫灰　梁陶𢎞景字通明年四五嵗時以荻為筆在灰¶
中學書¶
¶
　　八㑹　𢎞景真誥曰神仙有三元八㑹之書¶
¶
　　瓠史　梁蕭琛為宣城太守有北僧南渡唯賫一瓢中¶
有漢書叙傳僧云三輔舊相傳以為班固真本琛固¶
<pb:KR3h0070_WYG_249-24a>¶
求得之其書跡有異於今非𨽻非篆¶
¶
　　墨彩　梁劉勰字賛曰子元墨彩騰奮¶
¶
　　宅宇　梁劉勰曰字乃言語之體貌文章之宅宇¶
¶
　　八字　梁臨川王宏子正表嘗執白團扇湘東王取題¶
八字銘以玩之¶
¶
　　飛泉　梁阮研字文機師逸少行草書尤甚精熟若飛¶
泉交流奔競不息¶
¶
　　遲速　阮文機書速陸柬之書遲亦猶枚皋馬卿制作¶
<pb:KR3h0070_WYG_249-24b>¶
各盡一時之妙¶
¶
　　四英　梁袁昻云伯英務竒元常特絶逸少昻能子敬¶
冠世謂之四英焉¶
¶
　　羊真　袁昻云羊真孔草蕭行范篆各一時之妙羊欣¶
孔琳蕭思話范&KR0110;也¶
¶
　　筆精　梁江淹字文通曰墨妙筆精¶
¶
　　繭蛾　梁庾肩吾曰伯英元常逸少分行紙上類出繭¶
之蛾結畫篇中狀聞琴之鶴¶
¶
<pb:KR3h0070_WYG_249-25a>¶
　　煙膠　肩吾曰煙膠落紙神彩欲飛¶
¶
　　三子　肩吾曰伯英工夫第一天然次之元常天然第¶
一工夫次之逸少工夫不及張天然過之天然不及¶
鍾工夫過之若孔門用書三子入室矣¶
¶
　　似玉　肩吾曰崔張玉也逸少金也大賈貴乎玉小商¶
重乎金似玉之書其為最矣¶
¶
　　羽毛　陳蕭引善𨽻書陳主嘗披奏事指引署名曰此¶
字筆路翩翩似鳥欲飛也引謝曰此乃陛下假其羽¶
<pb:KR3h0070_WYG_249-25b>¶
毛耳¶
¶
　　發冡　陳永定二年羣冦發丹陽郗曇冡獲王羲之并¶
羣賢墨跡事發悉入書府矣¶
¶
　　面目　陳顔之推曰尺牘書疏千里面目也¶
¶
　　無分　顔之推曰吾幼承門業加以性愛重所見法書¶
亦多而翫習工夫益智遂不能佳者良由無分故也¶
¶
　　異事　顔之推曰蕭子雲每歎曰吾著齊書勒成一典¶
文章内義自謂可觀唯以筆跡得名亦為異事也¶
¶
<pb:KR3h0070_WYG_249-26a>¶
　　書工　顔之推曰王褒地胄清華才學優敏後雖入關¶
亦被引遇猶為書工﨑嶇碑碣之間辛苦筆硯之役¶
嘗悔恨曰假使吾不知書豈可不至今日耶¶
¶
　　淵源　顔之推曰吾見二王真草多矣家中嘗得十卷¶
方知陶隠居阮交州蕭祭酒諸書莫不得逸少之體¶
故是書之淵源矣¶
¶
　　鐵限　隋僧智永人競求書及畫滿其門限因踐履穿¶
穴乃以鐵葉裹之世謂之鐵門限¶
¶
<pb:KR3h0070_WYG_249-26b>¶
　　筆甕　智永學書退筆頭盈於數甕¶
¶
　　下樓　智永上樓學書書成下樓¶
¶
　　筆冡　智永學書舊筆頭盈數石使埋之自為銘誌目¶
為退筆冡唐僧懐素學書棄筆堆積山下號曰筆冡¶
山¶
¶
　　僧傑　隋僧敬脱能用大筆書方丈字人有求者唯止¶
一字遒勁而不加脩飾時謂之僧傑焉¶
¶
　　書空　隋劉仁軌工書遇隋末喪亂不遑專習每行坐¶
<pb:KR3h0070_WYG_249-27a>¶
轉足書空畫地¶
¶
　　蟲篆　隋江摠借劉太常説文詩曰碩學該蟲篆竒文¶
秀鳥跡¶
¶
　　龍魚　隋岑文本飛白書詩曰飛毫列錦繡拂素起龍¶
魚¶
¶
　　銘石　隋僧智果工書銘石煬帝甚器之¶
¶
　　肉骨　智果嘗謂智永師曰師得右軍肉果得右軍骨¶
¶
　　屏風　唐太宗姓李諱世民自為真草書屛風以示羣¶
<pb:KR3h0070_WYG_249-27b>¶
臣筆力遒健為一時之冠絶¶
¶
　　繩文　太宗制曰繩文鳥跡不足可觀¶
¶
　　小道　唐太宗曰學書小道本非時急務時或畱心猶¶
勝棄日¶
¶
　　金帛　太宗嘗出御府金帛購求王羲之書天下爭賫¶
詣闕以獻當時莫能辨其真偽褚遂良備論所出之¶
文一無舛誤¶
¶
　　陪葬　太宗曰蘭亭叙羲之用蠶繭紙鼠鬚筆乗醉興¶
<pb:KR3h0070_WYG_249-28a>¶
而書遒媚勁健絶代更無太宗後於玉華宫語髙宗¶
曰若得蘭亭叙陪葬終無恨矣髙宗涕泣而従之¶
¶
　　論書　太宗嘗謂魏徵曰虞世南死後無人可以論書¶
徵曰褚遂良下筆遒媚勁健甚得王逸少之體焉¶
¶
　　登床　太宗工王羲之書嘗宴三品以上於元武門帝¶
操筆作飛白書賜羣臣或乘酒爭取於帝手唯常侍¶
劉洎登御座引手得之帝曰嘗聞媫妤辭輦今見常¶
侍登床¶
¶
<pb:KR3h0070_WYG_249-28b>¶
　　形勢　太宗曰吾臨古人之書殊不學其形勢唯求骨¶
力而形勢自生¶
¶
　　新竒　太宗工飛白書别立其意精妙絶倫每有新竒¶
羣臣無不下拜啟請焉¶
¶
　　四字　太宗為飛白書驚鳳螭龍四字筆勢驚絶謂司¶
徒長孫無忌吏部尚書楊師道曰朔旦舊俗必用衣¶
及物相賀朕今賀卿飛白書¶
¶
　　紅葉　唐鄭虔學書病無紙知慈恩寺有柿葉數屋遂借¶
<pb:KR3h0070_WYG_249-29a>¶
居止取紅葉學書嵗久殆遍¶
¶
　　張顛　張旭嘗謂崔邈顔真卿曰吾始觀公主擔夫爭¶
路而得筆法之意後見公孫氏舞劒得其神飲醉輒¶
書揮筆大叫以頭揾水墨中天下呼為張顛¶
¶
　　變化　張旭每醉後號呼狂走索筆揮灑變化無窮若¶
有神助¶
¶
　　報章　張旭草書為世所重有人家貧因卜旭為隣日¶
數四致簡於旭得其報章遂鬻於市後獲冨足焉¶
¶
<pb:KR3h0070_WYG_249-29b>¶
　　古肥　張旭曰獻之書謂之古肥張旭書謂之今瘦古¶
今既殊肥瘦相反¶
¶
　　畫龍　張旭曰子敬不逮逸少逸少不逮元常學子敬¶
者畫虎學元常者畫龍余雖不習久得斯道矣¶
¶
　　畫沙　張旭謂顔真卿曰余得筆法於老舅陸彦逺逺¶
曰褚河南用筆當如印印泥旭後經沙地間以利鋒¶
畫沙有勁險之狀方悟其筆真草悉如之子冝書紳¶
耳真卿再拜而受之¶
¶
<pb:KR3h0070_WYG_249-30a>¶
　　傳旭　旭曰筆法自羲之傳永師永師傳彦逺彦逺傳¶
旭旭曰其中更有妙道不可傳但得其妙方自悟¶
耳¶
¶
　　一壁　吳道子張旭裴旻相遇於洛下各陳其能裴公¶
劒舞一曲張旭草一壁吳道子畫一壁都人於一日¶
間獲覩三絶¶
¶
　　題梁　唐徐安貞久居中書省恐其罪累乃逃隠於衡¶
岳山寺為掇蔬行者而病啞不言數年後因脩建佛¶
<pb:KR3h0070_WYG_249-30b>¶
殿僧中選善書者題其梁已二三人矣而徐行者跨¶
梁而過掌事以杖連擊其背徐乃畫地曰口雖不言¶
昔年曽學大書願試之及題數行羣僧皆説因遣盡¶
書之時李邕過寺觀其題處曰不知徐公在此¶
¶
　　題額　鍾紹京在天后時明堂門額九鼎之銘諸宫殿¶
門額皆紹京所題¶
¶
　　蒸青　唐李嶠字巨山題西洛三㑹寺詩曰竹是蒸青¶
外池仍㸃墨餘寺僧云寺堂本昔蒼頡造書堂¶
¶
<pb:KR3h0070_WYG_249-31a>¶
　　畫腹　唐王承烈嘗自比虞世南亦不臨書但心凖目¶
想而已聞虞卧被中嘗以手畫其腹與予同志也¶
¶
　　龍光　唐歐陽詢通書隨運變化為龍為光¶
¶
　　芳煙　徐摛詩曰纎毫奉積潤弱質散芳煙¶
¶
　　蕭齋　梁武造寺令蕭子雲大書蕭字至今一字尚存¶
焉¶
¶
　　唐李約竭産自江南買歸東都匣於小亭日資愛玩¶
號曰蕭齋¶
¶
<pb:KR3h0070_WYG_249-31b>¶
　　相類　唐髙正臣書跡與懐瓘父相類凢互換其跡各¶
自不能辨宋令文曰力則張勝態則髙強¶
¶
　　鼠壊　陸柬之與髙正臣書告身髙嘗嫌之不將入箱¶
帙中後為鼠壊之因示懐瓘笑曰此鼠猶解正臣意¶
耳¶
¶
　　十書　張懐瓘論十體書曰古文大篆籀文小篆八分¶
書𨽻書真書行書飛白書草書¶
¶
　　神品　張懐瓘曰神品則李斯杜度崔瑗皇象衞瓘索¶
<pb:KR3h0070_WYG_249-32a>¶
靖各得其一史籀蔡邕鍾繇得其二張芝得其三逸¶
少父子各得其五五者草𨽻行書八分飛白是也¶
¶
　　神章　懐瓘古文賛曰神章靈篇自兹而起¶
¶
　　一人　懐瓘謂鍾繇書曰秦漢以來一人而已¶
¶
　　美人　褚遂良書如美人嬋娟不勝羅綺¶
¶
　　片素　褚遂良曰鍾張之迹不盈片素¶
¶
　　春林　褚遂良書如春林之絢彩賀知章字維摩書亦¶
如春林之美¶
¶
<pb:KR3h0070_WYG_249-32b>¶
　　把筆　隋猛將來䕶兒子恒與濟皆負書學仕唐名邁¶
故陸元方曰來䕶兒兒把筆而虞世南男帶刀物極¶
則反一至於此也¶
¶
　　寳章　王方慶上天后十代祖洽九代祖珣八代祖曇¶
首七代祖僧綽六代祖仲寳五代祖騫高祖規曽祖¶
襃并九代三従伯祖中書令獻之已下書共十卷上令中¶
書舎人崔融為寳章集叙其事以賜之舉朝以為榮¶
¶
　　六藝之一録卷二百九十一¶
¶

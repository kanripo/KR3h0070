# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.463022
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 242
<pb:KR3h0070_WYG_242-1a>¶
　　欽定四庫全書¶
¶
　　六藝之一録卷二百八十四　　錢唐倪濤撰¶
¶
　　歴代書論十四¶
¶
　　唐張懐瓘書議¶
¶
　　昔仲尼修書始自堯舜堯舜王天下煥乎有文章文章¶
發揮書道尚矣夏殷之世能者挺生秦漢之間諸體間¶
出𤣥猷冥運妙用天資追虚捕微鬼神不容其潛匿而¶
通微應變言象不測其存亡竒寶盈乎東山明珠溢乎¶
<pb:KR3h0070_WYG_242-1b>¶
南海其道有貴而稱聖其迹有祕而莫傳理不可盡之¶
於詞妙不可窮之於筆非夫通𤣥逹微何可至於此乎¶
乃不朽之盛事故叙而論之夫草木各附生氣不自埋¶
没况禽獸乎况人倫乎猛獸鷙鳥神彩各異書道法此¶
其古文篆籀時罕行用者皆闕而不議議者真正藁草¶
之間或麟鳯一毛龜龍片甲亦無所不録其有名迹俱¶
顯者一十九人列之於後¶
¶
　　崔　瑗　張　芝　張　昶　鍾　繇　鍾　㑹¶
¶
<pb:KR3h0070_WYG_242-2a>¶
　　韋　誕　皇　象　嵇　康　衛　瓘　衛夫人¶
¶
　　索　靖　謝　安　王　導　王　敦　王　廙¶
¶
　　王　洽　王　珉　王羲之　王獻之¶
¶
　　然則千百年間得其妙者不越此數十人各能聲飛萬¶
里榮擢百代雖逸少筆迹遒潤獨擅一家之美天質自¶
然風神盖代且其道微而味薄固常人莫之能學其理¶
隠而義深固天下寡於知音昔為評者數家既無文詞¶
則何以立説何為取象其勢仿彿其形似知其門而未¶
<pb:KR3h0070_WYG_242-2b>¶
知其奥是以言論不能辨明夫於其道不通出其言不¶
斷加之詞寡典要理乏研精不述賢哲之殊能况有邱¶
明之新意悠悠之説不足動人矣夫翰墨及文章妙者¶
皆有深意以見其志覧之即令了然若與面㑹則有智¶
昏菽麥混白黑於胸襟若心悟精微圖古今於掌握𤣥¶
妙之意出於物類之表幽深之理伏於杳冥之間豈常¶
情之所能言世智之所能測非有獨聞之聽獨見之明¶
不可識無聲之音無形之相夫誦聖人之語不如親聞¶
<pb:KR3h0070_WYG_242-3a>¶
其言評先賢之書必不能盡其深意有千年明鏡可以¶
照之不陂琉璃屏風可以洞徹無礙今雖録其品格豈¶
獨稱其材能皆先其天性後其習學縱異形竒體輙以¶
情理一貫終不出於洪荒之外必不離於工拙之間然¶
智則無涯法固不定且以風神骨氣者居上妍美功用¶
者居下¶
¶
　　真書¶
¶
　　逸少第一　元常第二　世將第三　子敬第四¶
¶
<pb:KR3h0070_WYG_242-3b>¶
　　士季第五　文舒第六　茂𢎞第七¶
¶
　　行書¶
¶
　　逸少第一　子敬第二　元常第三　伯英第四¶
¶
　　伯玉第五　季琰第六　敬和第七　茂𢎞第八¶
¶
　　安石第九¶
¶
　　章書¶
¶
　　子玉第一　伯英第二　幼安第三　伯玉第四¶
¶
　　逸少第五　士季第六　子敬第七　休明第八¶
¶
<pb:KR3h0070_WYG_242-4a>¶
　　草書伯英創立規範得物象之形均造化之理然其法¶
太古質不剖斷以此為少也有椎輪草意之妙後學得¶
漁獵其中宜為第一¶
¶
　　草書¶
¶
　　伯英第一　叔夜第二　子敬第三　處冲第四¶
¶
　　世將第五　仲將第六　士季第七　逸少第八¶
¶
　　或問曰此品之中諸子豈能悉過於逸少答曰人之材¶
能各有長短諸子於草各有性識精魄超然神彩射人¶
<pb:KR3h0070_WYG_242-4b>¶
逸少則格律非髙功夫又少雖圓豐妍美乃乏神氣無¶
戈㦸銛銳可畏無物象生動可竒是以劣於諸子得重¶
名者以真行故也舉世莫之能曉悉以為真草一概若¶
所見與諸子雷同則何煩有論今製品格以代權衡於¶
物無情不饒不損惟以理服頗能面質冀合規於𤣥匠¶
殊不顧於聾俗夫聾俗無眼有耳但聞是逸少必闇然¶
懸伏何必須見見與不見一也雖自謂髙鍳旁觀如三¶
載嬰兒豈敢斟量鼎之輕重哉伯牙子期不易相遇造¶
<pb:KR3h0070_WYG_242-5a>¶
章甫者當售衣冠之士本不為於越人也然草與真有¶
異真則字終意亦終草則行盡勢未盡或煙收霧合或¶
雷激星流以風骨為體以變化為用有類雲霞聚散觸¶
遇成形龍虎威神飛動増勢巖谷相傾於峻險山水各¶
務於髙深囊括萬殊裁成一相或寄以騁縱横之志或託¶
以散鬰結之懐雖至貴不能抑其髙雖妙算不能量其¶
力是以無為而用同自然之功物類其形得造化之理¶
皆不知其然也可以心契不可以言宣觀之者似入廟¶
<pb:KR3h0070_WYG_242-5b>¶
見神如窺谷無底俯猛獸之牙爪逼利劍之鋒芒肅然¶
巍然方知草之微妙也子敬年十五六時嘗白其父云¶
古之章草未能宏逸今窮偽略之理極草蹤之致不若¶
藁行之間於徃法固殊大人宜改體且法既不定事貴¶
變通然古法亦局而執子敬才髙識逺行草之外更開¶
一門夫行書非草非真離方遁圓在乎季孟之間兼真¶
者謂之真行帶草者謂之行草子敬之法非草非行流¶
便於行草又處其中間無藉因循寜拘制作挺然秀出¶
<pb:KR3h0070_WYG_242-6a>¶
務於簡易情馳神縱超逸優游臨事制宜從意適便有¶
若風行雨散潤色開花筆法體勢之中最為風流者也¶
逸少秉真行之要子敬執行草之權父之靈和子之神¶
駿皆古今之獨絶也世人雖不能甄别但聞二王莫不¶
心醉是知徳不可偽立名不可虚成然荆山之下玉石¶
參差或價賤同於瓦礫或價貴重於連城其八分即二¶
王之石也子敬殁後羊薄嗣之宋齊之間此體彌尚謝¶
靈運尤為秀傑近者虞世南亦工此法或君長告令公¶
<pb:KR3h0070_WYG_242-6b>¶
務殷繁可以應機可以赴速或四海尺牘千里相聞迹乃¶
含情言惟叙事披封不覺欣然獨笑雖則不靣其若面¶
焉妙用𤣥通鄰於神化然此論雖不足搜索至真之理¶
亦可謂張皇墨妙之門但能精求自可意得思之不已¶
神將告之理與道通必然靈應有志小學豈不勉歟古¶
之名手但能其事不能言其意今僕雖不能其事而輙¶
言其意諸子亦有所不足或少運動及險峻或少波勢¶
及縱逸學者宜自損益也異能殊美莫不備矣然道合¶
<pb:KR3h0070_WYG_242-7a>¶
者千載比肩若死而有知豈無神交者也逸少草有女¶
郎材無丈夫氣不足貴也賢人君子非愚於此而智於¶
彼知與不知用與不用也書道亦爾雖賤於此或貴於彼¶
鍳與不鍳也智能雖定賞遇在時也嵇叔夜身長七尺¶
六寸美音聲偉容色雖土木形體而龍章鳯姿天質自¶
然加以孝友温恭吾慕其為人常有其草寫絶交書一¶
紙非常寶惜有人與吾兩紙王右軍書不易近於李造¶
處見全書了然知公平生志氣若與靣焉後有逹者覧¶
<pb:KR3h0070_WYG_242-7b>¶
此論知當亦悉心矣夫知人者智自知者明論人才能¶
先文而後墨羲獻等十九人皆兼文墨乾元元年四月¶
日張懐瓘述(法書要録)¶
¶
　　唐張懐瓘書估¶
¶
　　有好事公子頻紓雅顧問及自古名書頗為定其差等¶
曰可謂知書矣夫丹素異好愛惡罕同若鍳不圓通則¶
各守封執是以世議紛糅何不製其品格豁彼疑心哉¶
且公子貴斯道也感之乃為其估貴賤既辨優劣了然¶
<pb:KR3h0070_WYG_242-8a>¶
因取世人易觧遂以王羲之為標凖如大王草書字直¶
一百五字乃敵一行行書三行行書敵一行真正偏帖¶
則爾至如樂毅黄庭太師箴畫贊累表告誓等但得成¶
篇即為國寶不可計以字數或千或萬惟鑑别之精麤¶
也他皆倣此近日有鍾尚書紹京亦為好事不惜大費¶
破産求書計用數百萬錢惟市得右軍行書五紙不能¶
致真書一字崔張之迹固乃寂寥矣惟天府之内僅有¶
存焉如小王書所貴合作者若藁行之間有興合者則¶
<pb:KR3h0070_WYG_242-8b>¶
逸氣盖世千古獨立家尊纔可為其弟子爾子敬年十¶
五六時常白逸少云古之章草未能宏逸頗異諸體今¶
窮偽畧之理極草縱之致不若藁行之間於徃法固殊¶
大人宜改體逸少笑而不答及其業成之後神用獨超¶
天姿特秀流便簡易志在驚竒峻險髙深起自此子然¶
時有敗累不顧疵瑕故减於右軍行書之價可謂子為¶
神俊父得靈和父子真行固為百代之楷法然文質相¶
㳂立其三估貴賤殊品置其五等三估者篆籀為上估¶
<pb:KR3h0070_WYG_242-9a>¶
鍾張為中估羲獻為下估上估但有其象盖無其蹟中¶
估乃曠世竒蹟可貴可重有贖求者宜懸之千金或時¶
不尚書薫蕕同器假如委諸衢路猶可字償千金其杜¶
度崔瑗可與伯英價等然志乃尤古力亦微大惟妍媚¶
不逮於張芝衛瓘可與張為弟索靖則雄逸過之且如¶
右軍真書妙極又人間切須是以價齊中估古逺稀世¶
非無降差崔張玉也逸少金也大賈則貴其玉小商則¶
重其金膚淺之人多任其耳但以王書為最真草一概¶
<pb:KR3h0070_WYG_242-9b>¶
略無差殊豈悟右軍之書自有五等¶
¶
　　黄帝史　周宣史　鍾　繇　張　芝　王羲之¶
¶
　　崔　瑗　衛　瓘　索　靖　王獻之¶
¶
　　已上九人第一等¶
¶
　　蔡　邕　張　昶　荀　朂　皇　象　韋　誕¶
¶
　　鍾　會等度徳比義並崔張之亞也可微劣右軍行¶
書之價¶
¶
　　已上六人第二等¶
¶
<pb:KR3h0070_WYG_242-10a>¶
　　曹　喜　邯鄲淳　羅　暉　趙　襲　崔　寔¶
¶
　　劉德昇　師宜官　梁　鵠　胡　昭　荀　爽¶
¶
　　張彭祖　張　𢎞　傅　𤣥　魏武帝　曹　植¶
¶
　　呉孫皓　孫　權　應　璩　徐　幹　張　昭¶
¶
　　嵇　康　何　曽　衛　顗　杜　預　楊　肇¶
¶
　　樂　廣　劉　恢　司馬攸　衛　恒　衛夫人¶
¶
　　衛　玠　李　式　王　敦　郗　鍳　郗　愔¶
¶
　　韋　昶　桓　𤣥　王　翼　王　導　王　洽¶
¶
<pb:KR3h0070_WYG_242-10b>¶
　　王　珉　謝　安　庾　翼等或竒才見㧞或絶世¶
難求並庶幾右軍草書之價¶
¶
　　已上四十三人第三等¶
¶
　　張　嘉　庾　亮　郗　超　王　珣　戴若思¶
¶
　　衛　瓘　僧惠式　王　修　張　翼　戴安道¶
¶
　　王𤣥之　王凝之　王徽之　王操之　孫興公¶
¶
　　王允之　宋文帝　宋武帝　康　昕　王僧虔¶
¶
　　謝靈運　羊　欣　薄紹之　孔琳之　蕭思話¶
¶
<pb:KR3h0070_WYG_242-11a>¶
　　張　永　蕭子良　齊髙帝　蕭子雲等互有得失¶
時見髙深絶長續短智均力敵可敵右軍草書三¶
分之一¶
¶
　　已上二十九人第四等¶
¶
　　張　越　張　融　陶𢎞景　阮　研　毛　喜¶
¶
　　僧智永　虞世南　歐陽詢　禇遂良等可敵右軍¶
¶
　　草書四分之一¶
¶
　　已上九人第五等¶
¶
<pb:KR3h0070_WYG_242-11b>¶
　　已上率皆估其甚合者其不會意數倍相懸大凡雖則¶
同科物稀則貴今妍古雅漸次凌夷自漢及今降殺百¶
等貴逺賤近淳漓之謂也凡九十六人列之如右五等¶
之外盖多賢哲聲聞雖美功業未遒空有望於屠龍竟¶
難成於畫虎不入流品深慮遺材天寶十三載正月十¶
八日(法書要録)¶
¶
　　唐韋續九品書人論(墨池編作李嗣真)¶
¶
　　上古創意制字務在形質自夏禹之後乃精妙間生體¶
<pb:KR3h0070_WYG_242-12a>¶
操屢移實難具美今繼真約古品藻録其長分為三等¶
皆旁通上中下總一百九人列之於後¶
¶
　　上上十九人¶
¶
　　夏禹作象形篆以銘鐘鼎¶
¶
　　髙祖神堯皇帝行隸¶
¶
　　太宗文武皇帝行草¶
¶
　　至道大聖大明孝皇帝八分¶
¶
　　魯司寇文宣王大篆(題延陵季子之墓八字存)¶
¶
<pb:KR3h0070_WYG_242-12b>¶
　　周史籀大篆¶
¶
　　仙人務光倒薤篆¶
¶
　　秦相李斯小篆¶
¶
　　後漢崔瑗隸草等書¶
¶
　　後漢蔡邕隸篆八分¶
¶
　　後漢杜伯度章草(時稱聖字)¶
¶
　　後漢師宜官正隸草(靈帝好之懸於帳中及所在寢食處不忘也)¶
¶
　　後漢王綺正隸草¶
¶
<pb:KR3h0070_WYG_242-13a>¶
　　魏梁鵠八分¶
¶
　　漢張芝草(云上方崔杜不足下比羅趙有餘)¶
¶
　　魏鍾繇正書散隸(兼撰筆髓論)¶
¶
　　呉皇象八分¶
¶
　　王羲之正書行草飛白(撰筆陣圖及筆勢賦)¶
¶
　　唐張旭大小草正書(自古筆法晉王羲之傳永禪師永禪師傳陸柬之陸柬之傳旭¶
旭亡其中更有妙道不可傳但得其妙方自悟耳)¶
¶
　　上中十三人¶
¶
<pb:KR3h0070_WYG_242-13b>¶
　　秦程邈正行¶
¶
　　漢蕭何署及草隸¶
¶
　　漢武帝正篆¶
¶
　　後漢張昶八分及草¶
¶
　　後漢王次仲正隸及八分¶
¶
　　魏韋誕正章草及署¶
¶
　　晉索靖行書(時人云婉若銀鈎)¶
¶
　　晉李矩妻衛夫人正行(衛瓘女)¶
¶
<pb:KR3h0070_WYG_242-14a>¶
　　晉衛瓘草隸行(時人云一䑓二妙)¶
¶
　　晉羊衡母蔡夫人正書¶
¶
　　晉衛恆隸書¶
¶
　　晉王獻之行草飛白¶
¶
　　齊王僧虔行草¶
¶
　　上下十三人¶
¶
　　漢武帝行草八分¶
¶
　　漢張彭祖行草¶
¶
<pb:KR3h0070_WYG_242-14b>¶
　　魏鍾會八分¶
¶
　　晉庾亮行草¶
¶
　　晉庾亮荀夫人正行篆隸¶
¶
　　晉庾翼行草¶
¶
　　晉謝安行草¶
¶
　　晉王洽八分隸及篆¶
¶
　　晉桓温行草¶
¶
　　晉虞安吉正草大篆¶
¶
<pb:KR3h0070_WYG_242-15a>¶
　　宋羊欣草隸¶
¶
　　陳智永禪師正草¶
¶
　　梁武帝篆正行草(又撰筆評)¶
¶
　　中上十四人¶
¶
　　後漢張昶正草¶
¶
　　晉王克行草¶
¶
　　晉阮籍行草¶
¶
　　晉嵇康草¶
¶
<pb:KR3h0070_WYG_242-15b>¶
　　晉劉伶行草¶
¶
　　晉王曠行隸(又撰筆心論逸少父)¶
¶
　　晉王凝之行隸草¶
¶
　　晉王徽之行及草隸¶
¶
　　齊蕭思話行草¶
¶
　　宋史稜行隸¶
¶
　　歐陽詢正及行¶
¶
　　陸柬之行草¶
¶
<pb:KR3h0070_WYG_242-16a>¶
　　禇遂良正行隸草¶
¶
　　虞世南正草¶
¶
　　中中十人¶
¶
　　後漢羅暉行¶
¶
　　後漢趙襲行隸¶
¶
　　後漢皇甫規妻馬夫人行隸¶
¶
　　晉阮咸行草¶
¶
　　晉王戎行草¶
¶
<pb:KR3h0070_WYG_242-16b>¶
　　晉郗超行草¶
¶
　　宋王藻之行草¶
¶
　　梁蕭子雲行隸¶
¶
　　陳阮研正及行¶
¶
　　周庾信行及草¶
¶
　　中下十二人¶
¶
　　後漢崔寔行隸¶
¶
　　呉大帝孫權行草¶
¶
<pb:KR3h0070_WYG_242-17a>¶
　　晉桓𤣥行隸¶
¶
　　晉郗愔行隸¶
¶
　　宋謝靈運行隸¶
¶
　　齊周顒行草¶
¶
　　齊陸彦逺行草¶
¶
　　梁陶隠居行草¶
¶
　　陳沈君理行隸¶
¶
　　陳蔡聖正行草¶
¶
<pb:KR3h0070_WYG_242-17b>¶
　　唐賀知章大行¶
¶
　　仙人司馬錬師正及大篆¶
¶
　　下上八人¶
¶
　　魏鐘毅行隸¶
¶
　　晉陸機行草¶
¶
　　晉王凝之妻謝道韞行草¶
¶
　　晉郗愔妻傅夫人正篆¶
¶
　　齊張融行草¶
¶
<pb:KR3h0070_WYG_242-18a>¶
　　梁簡文帝行隸¶
¶
　　邵陵王行草¶
¶
　　陳張正見行草¶
¶
　　下中十人¶
¶
　　呉主孫皓行隸¶
¶
　　晉王子敬行隸¶
¶
　　晉山濤行隸¶
¶
　　齊武帝行草¶
¶
<pb:KR3h0070_WYG_242-18b>¶
　　齊邱道䕶正草¶
¶
　　梁陸倕行草¶
¶
　　梁庾肩吾隸行草¶
¶
　　隋賀混行草¶
¶
　　唐房𤣥齡行草¶
¶
　　唐薛稷行草¶
¶
　　下下九人¶
¶
　　蜀相許靖行草¶
¶
<pb:KR3h0070_WYG_242-19a>¶
　　晉虞綽行隸¶
¶
　　齊王晏行草¶
¶
　　晉康昕行草¶
¶
　　齊藺靖行草¶
¶
　　北齊劉逖行草¶
¶
　　周單于斯彦行草¶
¶
　　齊張士隠行草¶
¶
　　北齊魏夫人正行(王氏法書苑)¶
¶
<pb:KR3h0070_WYG_242-19b>¶
　　宋朱長文續書斷¶
¶
　　書品論¶
¶
　　昔庾肩吾定張芝至於法髙一百二十有八人為九品¶
李嗣真録李斯至於張正見八十一人為十等其間有¶
兩存者有互見者網羅前哲固已博矣然肩吾梁人也¶
其去羲獻未逺其評論逺者必有據依近者皆所親見¶
而嗣真得承羣賢之緒餘而又益以隋唐之近迹故可¶
以錙銖以權之尺寸以度之列為数品然大繁則亂其¶
<pb:KR3h0070_WYG_242-20a>¶
升降失中者多矣其說止於題評譬喻不求事實虚言¶
潤飾孰為凖䋲至張懐瓘乃討論古今自史籀至於唐¶
之盧藏用為神妙能三品然或失於折衷或傷於鄙俚¶
而叙古人之行事未備其猶病諸予欲不踵懐瓘别為¶
一書然自度僻處而去古益逺其所見聞皆不及懐瓘¶
之博且詳也雖復増損其能甚異哉於是續而補之自¶
隋以前能書者雖懐瓘所不録而雜見於庾李書品竇¶
臮述書賦迹絶難考此不復載也懐瓘開元中嘗為翰¶
<pb:KR3h0070_WYG_242-20b>¶
林供奉工書之外無聞焉此言神妙能者以言乎上中¶
下之號而已豈所謂聖神之神道妙之妙賢能之能哉¶
就乎一藝區以别矣傑立特出可謂之神運用精美可¶
謂之妙離俗不謬可謂之能据所傳覩精為著定茍好¶
惡之異商𣙜之差以俟來哲然同品之間固有優劣覧¶
之可以自知焉¶
¶
　　神品三人¶
¶
　　顔真卿　　　　張長史　　　　李陽氷¶
¶
<pb:KR3h0070_WYG_242-21a>¶
　　妙品十六人¶
¶
　　唐太宗　　　　虞世南　　　　歐陽詢¶
¶
　　歐陽通　　　　禇遂良　　　　陸柬之(髙正臣附)¶
¶
　　徐嶠之　　　　徐　浩　　　　釋懐素(懐仁附)¶
¶
　　桞公權　　　　沈傳師　　　　韓擇木¶
¶
　　徐　鉉(弟鍇及李無惑附)石曼卿　　　　蘇子美¶
¶
　　蔡君謨¶
¶
　　能品六十六人¶
¶
<pb:KR3h0070_WYG_242-21b>¶
　　唐髙宗　　　　唐𤣥宗　　　　唐順宗¶
¶
　　漢王元昌　　　臨川公主(晉陽公主房鄰妻附)¶
¶
　　楊師道　　　　裴行儉　　　　魏叔瑜(子華甥薛稷兄¶
¶
　　叔琬王方翼附)　　　　宋令文(子之問之愻之悌附)王紹宗(孫虔禮附)¶
¶
　　王知敬(殷仲容附)　　盧藏用　　　　岐王範¶
¶
　　李　邕　　　　鍾紹京(蕭祐附)　　韋　陟¶
¶
　　蕭　誠(宋儋李璆附)　王　維　　　　賀知章¶
¶
　　司馬子微(盧鴻附)　張庭珪　　　　吕　向¶
¶
<pb:KR3h0070_WYG_242-22a>¶
　　鄭　虔　　　　梁昇卿　　　　史惟則(蔡有鄰李潮王¶
¶
　　遹附)　　　　　　禇庭誨　　　　胡沛然(蘇靈芝附)¶
¶
　　張懐瓘　　　　張從申　　　　叚季展¶
¶
　　韓　滉　　　　歸　登　　　　鄔　彤¶
¶
　　鄭餘慶　　　　韓　愈(劉禹錫桞宗元附)韓梓材(羊士諤附)¶
¶
　　裴　潾　　　　李徳裕　　　　牛僧孺¶
¶
　　李　紳　　　　裴　休　　　　唐𤣥度¶
¶
　　盧知猷　　　　于僧翰(錢忠懿王俶附)　錢惟治¶
¶
<pb:KR3h0070_WYG_242-22b>¶
　　錢　昱　　　　李　煜　　　　王　著(李居簡尹熈古¶
¶
　　仲翼)　　　　　　郭忠恕　　　　句中正¶
¶
　　李建中(唐異附)　　釋夢英(顥彬夢正宛基附)宋　綬(子敏求附)¶
¶
　　杜　衍　　　　范仲淹　　　　王　洙¶
¶
　　周　越　　　　邵　餗(邵必附)　　章友直(楊南仲元居中¶
¶
　　附)　　　　　　雷簡夫　　　　康　詢¶
¶
　　張伯玉　　　　慎東美¶
¶
　　系說¶
¶
<pb:KR3h0070_WYG_242-23a>¶
　　自天聖景祐以來天下之士悉於書學者稍復興起如¶
周子發石曼卿蘇子美蔡君謨之儔人亡迹存皆著在¶
篇中矣今列於廊廟布於臺閣復有數公有若韓魏公¶
骨力壯偉文潞公風格英爽介甫相國筆老不俗王大¶
參資質沉厚邵興宗思致快鋭宋次道陸子履碑刻遒¶
麗滕元發王樂道尺牘流便王才叔以婉美稱蘇子瞻¶
以淳古重及蔡仲逺沈睿逹之徒皆彬彬可觀予固未¶
量其所至安敢品之然金閨玉堂之士布衣韋帶之流¶
<pb:KR3h0070_WYG_242-23b>¶
豈乏能者哉予病且隠罕與縉紳接固不得而知也後¶
之與我同志者固當搜而次之¶
¶
¶
¶
¶
¶
¶
　　六藝之一録卷二百八十四¶
¶

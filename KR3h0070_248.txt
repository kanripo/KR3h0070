# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.669884
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 248
<pb:KR3h0070_WYG_248-1a>¶
　　欽定四庫全書¶
¶
　　六藝之一録卷二百九十　　　錢唐倪濤撰¶
¶
　　宋朱長文墨池編¶
¶
　　賛述之一第十一¶
¶
　　晉索靖書勢　　　　　　　已見(一百七十三卷)書體¶
¶
　　晉楊泉草書賦　　　　　　已見(一百七十三卷)書體¶
¶
　　晉劉劭飛白書勢　　　　　已見(一百七十三卷)書體¶
¶
　　齊王僧虔書賦　　　　　　補録於後¶
¶
<pb:KR3h0070_WYG_248-1b>¶
　　梁庾肩吾上東宫古迹啟　　補録於後¶
¶
　　梁元帝上東宫古迹啟　　　補録於後¶
¶
　　梁簡文帝答湘東王書　　　補録於後¶
¶
　　晉書王羲之傳賛　　　　　詳見書譜¶
¶
　　竇臮述書賦上　　　　　　已見二百(八十五卷)¶
¶
　　朱子曰予既編此書十卷後得索靖楊泉劉劭王僧虔賦¶
惜其非完篇也張懐瓘竇臮葢亦未嘗見此迺知古人¶
論書之作甚多而傳者鮮吾徒可不為之珍録哉至¶
<pb:KR3h0070_WYG_248-2a>¶
於書啟所及吾猶不忍棄也竇臮之賦雖風格非古其¶
勤博亦可尚已¶
¶
　　賛述之二第十二¶
¶
　　竇臮述書賦下　　　　　　已見(仝上)¶
¶
　　朱子曰竇臮賦多古人評品之所遺觀之者知介善片¶
能亦有所取也唐人好書多藏以相矜歴五季之亂所¶
存無㡬可為之太息¶
¶
　　賛述之三第十三¶
¶
<pb:KR3h0070_WYG_248-2b>¶
　　杜子美觀張長史草書圖詩　詳見後書苑菁華¶
¶
　　杜子美與李潮詩　　　　見書譜李潮下¶
¶
　　僧懐素藏真自叙　　　　(前半篇見書譜後半篇見書苑菁華)¶
¶
　　崔備壁書蕭字記　　　　詳見後書苑菁華¶
¶
　　李約壁書蕭字記　　　　詳見後書苑菁華¶
¶
　　張諗蕭齋記　　　　　　詳見後書苑菁華¶
¶
　　韓退之石鼓歌　　　　　已見前(二十)七卷石刻¶
¶
　　韓退之題科斗書後記　　詳見後書苑菁華¶
¶
<pb:KR3h0070_WYG_248-3a>¶
　　歐陽詹弔九江驛碑材文　補録於後¶
¶
　　舒元輿玉箸篆志　　　　補録於後¶
¶
　　沈顔碎碑說　　　　　　補録於後¶
¶
　　司空圖書屏志　　　　　補録於後¶
¶
　　鄭文寳題嶧山碑　　　　已見前(三十)二卷石刻¶
¶
　　宋翰林白贈夢英詩　　　補録於後¶
¶
　　尹師魯題楊少師書後　　補録於後¶
¶
　　韓魏公謝杜丞相詩　　　補録於後¶
¶
<pb:KR3h0070_WYG_248-3b>¶
　　蘇子瞻墨妙亭詩　　　　補録於後¶
¶
　　𧦬光大師草書歌　　　　補録於後¶
¶
　　寳藏之一第十四¶
¶
　　智永題王右軍樂毅論後　已見法帖¶
¶
　　褚遂良王羲之書目¶
¶
　　褚遂良搨本樂毅論記　　已見一百(六十一卷)法帖¶
¶
　　王方慶進書表　　　　　詳見後書苑菁華¶
¶
　　何延之蘭亭記　　　　　已見一百(四十七卷)法帖¶
¶
<pb:KR3h0070_WYG_248-4a>¶
　　韋述開元記　　　　　　詳見三百(七十五卷)書譜¶
¶
　　武平一徐氏法書記　　　詳見三百(七十五卷)書譜¶
¶
　　徐浩古迹記　　　　　　詳見三百(七十五卷)書譜¶
¶
　　張懐瓘二王書録　　　　詳見(二百六十七卷右軍)書譜¶
¶
　　盧元卿跋尾記　　　　　詳見三百(七十五卷)書譜¶
¶
　　朱子曰天下之書常聚於無事之世而散於暴亂之日¶
當其聚也惟其時君之好而又得名臣之科簡别識不¶
以偽冐真然後能成之耳梁之虞龢唐之褚遂良徐浩¶
<pb:KR3h0070_WYG_248-4b>¶
皆以自任其所取未嘗不善不幸遽復殘逸可不惜哉¶
自太宗留神翰墨而季唐五代零落之餘復得少集矣¶
余以㣲賤不獲聚前人之墨迹而又不得與道藝之士¶
如數公者少論用筆之妙誠可為之歎愾也¶
¶
　　寳藏之二第十五¶
¶
　　張彦逺二王書語¶
¶
　　朱子曰張彦逺唐室三相之孫唐史稱其家聚書畫侔¶
秘府今觀彦逺所録信其多矣然未必皆墨蹟葢模搨¶
<pb:KR3h0070_WYG_248-5a>¶
者耳所録書語類多脫誤不倫雖頗有改易未得善本¶
盡為删正亦多聞闕疑之義也今官法帖二王書頗多¶
同此者或即彦逺家所蓄或唐世别本所傳未可質也¶
故存其語以備學者之討閲而可以互考其謬焉彦逺¶
之迹存於山谷之碑陰筆畫疎慢能藏而不能學乃好¶
事之大弊也彦逺博學有文辭乾符中至大理卿¶
¶
　　寳藏之三第十六¶
¶
　　歐陽永叔集古録序并跋¶
¶
<pb:KR3h0070_WYG_248-5b>¶
　　朱子曰永叔於慶歴嘉祐間為天下儒宗歴諫垣外内¶
制力足以充其所好故能裒集之多余嘗恨不得㳺目¶
於其間也雖好與之並而力輶如毛不足以取若窮者¶
之思珍饍終莫致焉集古跋固多不可全録其議論及¶
書者則録之以益學者云¶
¶
　　碑刻第十七¶
¶
　　碑刻之二第十八¶
¶
　　(碑目繁多不能備録且雜見前録金石諸刻矣故闕而不載與集古録諸跋同)¶
¶
<pb:KR3h0070_WYG_248-6a>¶
　　朱子曰名者聖人之所以勵中人也朝廷之臣以忠義¶
相髙山林之士以志操自處至於建一事創一物皆欲¶
有以傳後及夫釋老之流亦各思著其言教此不惟其¶
性之所然皆知夫名之可貴也人生天地間如晨颷石¶
火之速其至於七十者幾希而名之所垂或十萬齡而¶
無窮是亦可尚也故古之君子惟物之久而可託以名¶
者莫過乎金石是以書而勒之然而風日之所消爍樵¶
牧之所轥轢陵谷之所遷易邱墓之所湮昧或磨滅無¶
<pb:KR3h0070_WYG_248-6b>¶
聞或刓缺難辨誠為可歎息也石刻始於周行於秦漢¶
而極盛於唐今周秦之迹僅有存者漢𨽻亦時見於郡¶
國間唐碑不可勝數矣又不知千百世之後所遺者復¶
幾何耶予故據所聞見者捔録其名以遺好事者使可¶
以求之者也然自古石刻不在録中者葢多矣余不能¶
悉知也自五代至於皇朝碑碣尚完而衆聽所易聞不¶
必繁述云¶
¶
　　器用之一第十九¶
¶
<pb:KR3h0070_WYG_248-7a>¶
　　筆¶
¶
　　硯¶
¶
　　器用之二第二十¶
¶
　　紙¶
¶
　　墨(以上四譜二卷俱别録於三百七至十卷此不重書)¶
¶
　　朱子曰筆硯紙墨四者書之器也欲善其事而不利其¶
器焉得至於工妙也古人有不假手於人而自為之者¶
其措意豈不勤哉余因讀蘇大叅文房四譜因取其事¶
<pb:KR3h0070_WYG_248-7b>¶
有益於書者勒成兩卷識於墨池編之末以貽學者¶
云¶
¶
　　補録¶
¶
　　是編所録諸家書論見於前者己什之九矣¶
無庸再抄其前録所未載者今補録於左庶¶
可以見朱氏之全書亦所以補前録之所未¶
備也¶
¶
　　王逸少筆勢論¶
¶
<pb:KR3h0070_WYG_248-8a>¶
　　書苑菁華所載已録於前作十二章并序而¶
是編作十章不同也葢此論自是一篇後人¶
分章故或為十或為十二而語句錯亂詳畧¶
亦各不同今並存之以俟博雅者之去取其¶
序但刪同學張伯英以下四句餘則相同故¶
不重録¶
¶
　　一曰凡欲書時先乾研墨安筆水中研墨須調不得生¶
用生用則浸潯漫澁㸃筆之法只可大如菽麥也不宜¶
<pb:KR3h0070_WYG_248-8b>¶
多㸃㸃多則不利横畫之法不得緩緩則不𦂳豎牽之¶
法不得急宜卓把筆筆頭先行筆管須卓豎傍則曲也¶
倚竿之勢亦須緩干戈形勢頭大尾小輕健妙好真書¶
如此行筆任意¶
¶
　　二曰初學字時不可盡其形勢先想字成意在筆前¶
一徧正其脚手二徧須得形勢三徧稍令似本四徧¶
加其遒潤五遍每加抽拔使其生澁如筆下未滑不¶
可便休三行兩行臨之惟取滑健為能勿計其遍數¶
<pb:KR3h0070_WYG_248-9a>¶
也¶
¶
　　三曰平穏為本分間布白上下齊平均其體勢大者¶
促之令小小者縱之令大自然寛狹得所不失其宜¶
横則正若長舟之截小渚豎則直如冬笋之挺寒¶
谷¶
¶
　　四曰作㸃之法皆須磊磊如大石當衢路或如蹲鴟或¶
如科斗或如𤓰子凢此之類各稟其宜用之落竿之法¶
峩峩若長松之倚谿谷也¶
¶
<pb:KR3h0070_WYG_248-9b>¶
　　五曰立人之法如鳥在柱首丿彳之類是也利脚之法¶
如壯士伸臂風几氣夙之類是也屈脚之法彎彎如角¶
弓見張烏焉為鳥是也急引疾牽如雲中之電還逺之¶
流是也¶
¶
　　六曰日月白用等字之例中畫不得觸其右右又¶
宜麤中畫之法逺近宜均上下得所並須遞相掩¶
葢不可孤露影像也一云勿令偏枯㸃畫既匀自¶
然妙矣¶
¶
<pb:KR3h0070_WYG_248-10a>¶
　　七曰用筆之法復有數勢藏鋒者大側筆者乏抽筆者¶
入態筆者必為憩筆者失矣息筆者逐逼蹙筆者於將¶
戰筆者合舍疏筆者或幾翻筆者先光疊筆者時寺起¶
筆者不下打筆者廣度¶
¶
　　八曰擎不宜緩緩則鈍磔筆不宜遲遲則失力復¶
不宜促促則大濶家不宜斜斜則失勢迴角不宜¶
峻峻則拙凡二字合為一體者不宜寛寛則陋重¶
者不宜長單者不宜小復不宜大密勝疎短勝長¶
<pb:KR3h0070_WYG_248-10b>¶
也¶
¶
　　九曰字體之形不冝上寛下狹如此則重輕不相稱也¶
大密則似痾瘵纒身不能展舒過舒則似翔禽溺水諸¶
處皆慢傷長則似既死之虺開腰無力傷短則似被踐¶
之蛙形醜而闊此為大忌¶
¶
　　十曰學者有二種若擬倣學者要須似本緩緩臨時變¶
其形勢勿失規矩若擬目下要急者但少得形勢復令¶
快徤手脚輕㨗衆據得所方圓上下各不觸犯或一㸃¶
<pb:KR3h0070_WYG_248-11a>¶
失所若美女無一目一畫失所如壯士無一肱樂毅之¶
本王氏累世學此得成自外皆達勿以難學而慢之此¶
論成日有丹陽僧求吾吾不復與也¶
¶
　　王逸少書論四篇¶
¶
　　第一篇　夫三端之妙云云¶
¶
　　第二篇　夫執筆有七種云云¶
¶
　　第三篇　論曰夫書者元妙之伎也云云¶
¶
　　第四篇　永和九年作筆陣圖與子敬曰夫紙者城也¶
<pb:KR3h0070_WYG_248-11b>¶
筆者主也水者兵也研者根也恬者智也躁者形也夫¶
坐者壘也調神者謀也輕者鉦也重者鼓也心者刀也¶
手者騎也並以書之經緯夫筆墨皆須強者然後可行¶
若勾者似用干將之劍陸截犀革若曵者似六鈞之弓¶
夏服之箭縦横若花開草野起復若雲霧去來至於主¶
客勝負皆須消息而後行之先作者主也後為者客也¶
夫用筆似安營似用槊調墨似調弓似端箭㸃水似觀¶
象察色㸔毫似砥刃合鋒畜硯似甲楯舟航用紙似突¶
<pb:KR3h0070_WYG_248-12a>¶
騎屯聚出入若由門戸回轉若展旌旗發若號令齊整¶
小大若法律正直若糾察史官輕重若破賊㑹圍結字¶
若獻凱廟堂凢解如此可謂是書不然虚費紙筆終日¶
矻矻何所成名¶
¶
　　唐太宗筆意¶
¶
　　夫學書者先須知有王右軍絶妙得意處真書樂毅論¶
行書蘭亭叙草書十七帖勿令有死㸃畫書之道也學¶
書之難神彩為上形質次之兼之者便到古人以斯言¶
<pb:KR3h0070_WYG_248-12b>¶
之豈易多得必使心忘於筆手忘於書心手遺情書不¶
㤀想要在求之不得考之即彰¶
¶
　　(前叚七句墨藪作書訣第十九　後叚自神彩為上至末書苑菁華作王僧虔筆意賛之序)¶
¶
　　劉夢得論書¶
¶
　　或問曰書足以記姓名而已工與拙何損益於數哉答¶
曰此誠有之葢舉下之説爾非蹈中之説亦猶言居室¶
曰避燥濕而已言衣裳曰適寒燠而已言飲食曰充腹¶
而已言車馬曰代勞而已言禄位曰代耕而已今夫考¶
<pb:KR3h0070_WYG_248-13a>¶
居室必以重門豐屋為美笥衣裳必以文章鮮澤為甲¶
評飲食必以精良海陸為貴第車馬必以華輈絶足¶
為高干禄位必以重侯累封為意是數者皆不行舉下¶
之説矣獨於書也行之耶禮曰士依於徳㳺於藝徳者¶
何曰至曰敏曰孝之謂藝者何禮樂射御書數之謂則¶
藝居三徳之後而士必㳺之也書居數之上而六藝之¶
一也語曰飽食終日無所用心難矣哉不有博奕者乎¶
為之猶賢乎已是則博奕不得列於藝差愈於飽食無¶
<pb:KR3h0070_WYG_248-13b>¶
所用心耳吾觀今之人適有面詆之曰子書居下品矣¶
其人必逌爾而笑或謷然不屑有詆之曰子握槊奕棋¶
居下品矣其人必赧然而媿或艴然而怒是故敢以六¶
藝斥人不敢以六博斥人也嗟乎衆尚之移人也問者¶
曰然則彼魏晉宋齊間亦嘗尚斯藝矣至有君臣爭名¶
父子不讓何哉答曰吾始欲求中道耳子寧以尚之之¶
弊規我歟且夫信者美徳也秦繆尚之而賢臣莫贖黄¶
老至道也竇后尚之而儒臣見刑道徳且不可尚矧由¶
<pb:KR3h0070_WYG_248-14a>¶
道以下者哉所謂中道而言書者何處之文章之下六¶
博之上材鈞而善者得以加譽過鈞而善者得以議能¶
所加在乎譽非實也不贖於賞所議在乎過非罪也不¶
紊於刑夫如是庶乎六書之學不堙墜而已¶
¶
　　歐陽永叔與石守道第一書¶
¶
　　君貺家有足下手作書一通及有二像記石本始見之¶
駭然不可識徐而視定辨其㸃畫乃可漸通吁何怪之¶
甚也既而持問人曰是不能乎書者耶曰非不能也書¶
<pb:KR3h0070_WYG_248-14b>¶
之法當爾耶曰非也古有之乎曰無今有之乎亦曰無¶
也然則何謂而若是曰特欲與世異而已脩聞君子之¶
於學是而已不聞為異也好學莫如揚雄亦曰如此然¶
古之人或有稱獨行而高世者考其行亦不過乎君子¶
但與世之庸人不合爾行非異世葢人不及而反棄之¶
舉世斥以為異者歟及其過聖人猶欲就之於中庸况¶
今書前不師乎古後不足以為來者法雖天下皆好之¶
猶不可為况天下皆非之乃獨為之何也是果好異以¶
<pb:KR3h0070_WYG_248-15a>¶
取髙歟然嚮謂公操能使人譽者豈其履中道秉常徳¶
而然歟抑亦昻然自異以驚世人而得之歟古之教童¶
子者立必正聽不傾常視毋誑勤謹乎其始惟恐其見¶
異而惑也今足下端然居乎學舍以教人為師而反率¶
然以自異顧學者何所法哉不幸學者皆従而效之足¶
下又果為獨異乎今不急止則懼他日有責後生之好¶
怪者推其事罪以奉歸此脩所以為憂而敢告也惟幸¶
察之¶
¶
<pb:KR3h0070_WYG_248-15b>¶
　　歐陽永叔與石推官第二書¶
¶
　　僕見足下書久矣不即有云而今乃云者何耶始見之¶
疑乎不能書又疑乎忽而不學夫書一藝爾人或不能¶
與忽不學時不必論是以黙黙然及來京師見二像石¶
本及聞説者云足下不欲同俗而力為之如前所陳者¶
是誠可諍矣然後一進其説及得足下書自謂不能與¶
前所聞者異然後知所聽之不審也然足下於僕之言¶
亦似未審者足下謂世之善書者能鍾王虞栁不過一¶
<pb:KR3h0070_WYG_248-16a>¶
藝已之所學乃堯舜周孔之道不必善書又云因僕之¶
言欲勉學之此皆非也夫所謂鍾王虞栁之書者非獨¶
足下薄之僕固亦薄之矣世之有好學其書而説之者¶
與嗜飲茗閲畫圖無異但其性之一僻爾豈君子之所¶
務乎然至於書則不可無法古之始有文字也務乎記¶
事而因物取類為其象故周禮六藝有六書之學其㸃¶
畫曲直皆有其説楊子白斷木為棋梡革為鞠亦皆有¶
法焉而况書乎今雖𨽻字已變於古而變古為𨽻者非¶
<pb:KR3h0070_WYG_248-16b>¶
聖人不足師法然其㸃畫曲直猶有凖則如母毋彳亻¶
之相近易之則亂而不可讀矣今足下以其直者為邪¶
以其方者為圓而曰我第行堯舜周孔之道此甚不可¶
也譬如設饌於案加㡌於首正襟而坐然後食者此世¶
人常爾若其納足於㡌反衣而衣坐乎案上以飯實酒¶
巵而食曰我行堯舜周孔之道者以此異於世可乎不¶
可也則書雖末事而當従常法不可以為怪亦猶是矣¶
然足下了不省僕之意凢僕之所陳者非論書之善不¶
<pb:KR3h0070_WYG_248-17a>¶
善但患乎近怪自異以惑後生也若果不能又何必學僕¶
豈區區勸足下以學書者乎足下又云我實有獨異於¶
世者以疾釋老斥文章之雕刻者此又大不可也夫釋¶
老惑者之所為雕刻文章薄者之所為足下安知世無¶
明誠質厚君子之不為乎足下自以為異是待天下以¶
無君子之與己同也仲尼曰後生可畏安知來者之不¶
如今也是則仲尼一言不敢遺天下之後生足下一言¶
待天下以無君子此故所謂大不可也夫士之不為釋¶
<pb:KR3h0070_WYG_248-17b>¶
老與不雕刻文章者譬如為吏而不受貨財葢道當爾¶
不足恃以為賢也¶
¶
　　王僧䖍書賦¶
¶
　　情憑虚而測有思㳂想而圖空心經於則目儀其容手¶
以心麾毫以手従風搖挺氣研䃺深功爾其𨽻也明敏¶
婉蠖絢蒨趍將摛文匪縟托韻笙簧儀春等愛麗景依¶
光沉若雲鬱輕若蟬揚稠必昻萃約實箕張垂端整曲¶
裁邪製方或具美於片巧或雙競於兩傷形綿靡¶
<pb:KR3h0070_WYG_248-18a>¶
而多態氣陵厲其如芒故其委貌也必妍獻體也貴壯¶
迹乘規而騁勢志循檢而懐放¶
¶
　　梁庾肩吾上東宫古迹啟¶
¶
　　竊以仙巖遺軸入握成塵孔壁藏文隨開已蠧石書有¶
暗㕑畫猶飛豈有迹經四代年踰十紀芝英雲氣之巧¶
未損松鈆鵲反鸞驚之勢不侵蒲竹必使酒肆來人¶
池流變色將損北海之牘還代西河之簡¶
¶
　　梁元帝上東宫古迹啟¶
¶
<pb:KR3h0070_WYG_248-18b>¶
　　師冝八分之巧元常三體之妙史籀李斯之篆梁鵠曹¶
喜之書莫不摠萃桂宫盈滿甲館竊以鸞驚之勢既聞¶
之於索靖鷹跱之巧又顯之於蔡邕是以逰霧重雲傳¶
敬禮之法鳥頡魚頏表楊泉之賦頗好六文多慚三禮¶
尚方大篆既其牢落柱下方書何曽髣髴空慕河間之¶
聚書竟㣲東平之獻表齊攸尺牘顧已缺然北海楷𨽻¶
終成難擬¶
¶
　　梁簡文帝答湘東王書¶
¶
<pb:KR3h0070_WYG_248-19a>¶
　　試筆成文臨池染墨疏密俱巧真草皆得似望城扉如¶
瞻星石不營雲飛之散何待曲辱之丹方當奉彼筐中¶
置之帳裏乍楷桐鈎時懸欹案戢意之深良不能已¶
¶
　　唐沈顔碎碑説¶
¶
　　乙巳嵗冬十二月客鍾陵由章江入劒池過臨川時天¶
久&KR0317;雨水泉將涸風不便行維舟於岸左岸左有¶
小渚小渚之間垂舟之介揭厲而獲碑焉介者異而告發而¶
眎之字殘缺存者十七八考其文則故臨川内史顔魯¶
<pb:KR3h0070_WYG_248-19b>¶
公之文識者以為公牧臨川日所沉碑其文亦多載魯¶
公之徳業輙碎其碑而已㑹同濟者謂余曰且魯公沈¶
是碑也必將懼德業不稱於後世故沈之今子既不能¶
文而補之冩而傳之亦不可復沈之於濬流俾後人覩¶
是碑者抑亦昭魯公之德業也子欲蔽人之善歟不然¶
胡碎之而已余曰吁秦嬴政初併天下天下大定海内¶
一統於是出行郡縣登諸名山刻石紀功德焉及其仁¶
政不脩後之人謗及秦嬴政者咸以為虐君也堯舜無¶
<pb:KR3h0070_WYG_248-20a>¶
為而治巍巍蕩蕩俾鑿井耕田者不知帝力歴千萬祀¶
厥道愈光今之人語及堯舜者咸以為聖君之至若峴¶
首之碑覩者墮涙斯乃荆之人感羊公之徳化故泣而¶
思之設使公存之日德化不及於荆人則是碑也不能¶
感荆人之泣矣且魯公之徳業史傳載之矣遺俗傳之¶
矣夫德業者病不著於當世豈病揚於後世乎茍魯公¶
德業史傳不載雖全是碑亦不能揚魯公之德業於後¶
世夫如是碎之何傷¶
¶
<pb:KR3h0070_WYG_248-20b>¶
　　舒元輿玉筯篆志¶
¶
　　秦丞相李斯變倉頡籀文為玉筯篆體尚太古謂古若¶
無人當時議書者皆輸伏之故抜乎能成一家法式歴¶
兩漢三國至隋氏更八姓無有出者嗚呼天意謂篆之¶
道不可終絶故授之趙郡李氏子陽氷陽氷生皇唐開¶
元天子時不聞外奬躬入篆室獨能隔一千年而與秦¶
斯相見可謂能不孤天意矣當時得議書者亦皆輸伏¶
之且謂之其格峻其力猛其功備光大於秦斯有倍矣¶
<pb:KR3h0070_WYG_248-21a>¶
此直見上天以字寳瑞吾唐也不然何綿更姓氏而寂¶
寞無人道之予不攻篆而識其㸃畫嘗有意求秦丞相¶
真蹟㑹秦丞相去久聞其有八字刻在荆玉其洪碑樹¶
在嶧山巔今荆璧為璽飛上天矣固不可得而見也洪¶
碑者畱在人間徃往有好事者躋巔得見予亦嘗問得¶
去嶧山道路異日將裹足觀之未去間行長安㑹同里¶
客有得陽氷真蹟遺在六幅素上者遂請歸客堂張之¶
見蟲蝕鳥步痕蹟若屈鐵石䧟入室壁霜畫照著疑蛇¶
<pb:KR3h0070_WYG_248-21b>¶
龍駭解鱗甲活動皆欲飛去拭目視之分明覩文字之¶
根植吾堂中然後知向之言也謂氷愈於斯吾雖未登¶
嶧山觀此可以信其為深於篆者言之也試以手拂拭¶
其煙顔塵容侵暴日久襵皺拆裂玉筯欲折予以䙝慢¶
讓其主主曰此易致耳豈當其如是愛耶予曰今世人¶
所以重秦斯之蹟非能盡辨别之以其秦古而斯邈矣¶
向使秦斯與此比肩子能貴之乎曩吾尚欲苦辛登嶧¶
山之巔縮在予掌握中今且獨不為子貴子不過生於¶
<pb:KR3h0070_WYG_248-22a>¶
唐而得與氷同為唐人吾知氷殁二三十年其蹤蹟流¶
於人間固不甚少得為子目數見故易之若此使氷生¶
於秦時子又安得造次而見遺塵耶是子賤目也世人¶
皆然嗟呼氷既即世是字寳入地矣後人思之孜孜求¶
之今且遭不知者忽易想生筆下日有新蹟固為門戸¶
見屏之物矣氷雖欲求沽售不獨棄為糞土必遭其詬¶
怒也主人聞之其愧色見於顔眉間欲卷而退之其退¶
也必因循而不信強止留之引筆書其行下志之以保¶
<pb:KR3h0070_WYG_248-22b>¶
明其為字寳也不謬詞曰斯去千年氷生唐時氷復去¶
矣後來者誰後千年有人誰能待之後千年無人篆止¶
於斯嗚呼主人為吾寳之¶
¶
　　司空圖書屏記¶
¶
　　人之格狀或峻其心必勁心之勁則視其筆迹亦足見¶
其人矣歴代述書品者八十一人賢傑多在其間不可¶
誣也國初歐虞之後繼有名公元和長慶間先大夫初¶
以詩師友兵部盧公載従事於商於因題紀唱和乃以¶
<pb:KR3h0070_WYG_248-23a>¶
書受知於裴公休辟倅鍾陵乃徵拜侍御史退居中條¶
時李忻州戎亦以草𨽻著稱為計吏在蒲因輟所寶徐¶
公浩真蹟一屏以為貺凢四十二幅八體皆備所題多¶
文選五言詩其朔風動秋草邊馬有歸心十數字或草¶
或𨽻尤為精絶或綴小簡於其下記云怒猊抉石渇驥¶
奔泉可以視碧落矣先公清旦披翫怡廢寢食常嘱誡¶
云正長詩云吏部筆力逸氣相資竒工無跡儒家之寳¶
無踰此屏也但二者皆美神物所窺必當奪璧於中流¶
<pb:KR3h0070_WYG_248-23b>¶
飛鋩於烈火也殆非子孫之所可存耳庚子之嵗遇亂¶
自虞邑居負之置於王城别業丙辰春正月陜軍復入¶
則前後所藏及佛道圖記共七千四百餘卷與是屏皆¶
為灰燼痛哉今旅寓華下於進士姚顯所獲覽書品及¶
徐公評論因感憤追述貽信後學且兾精於賞覽者必¶
將繼有詮次光化二年八月三日泗水司空圖撰録謹¶
記¶
¶
　　歐陽詹弔九江驛碑材文¶
¶
<pb:KR3h0070_WYG_248-24a>¶
　　弔傷而有辭者也噫九江之驛其不可興辭而弔歟斯碑¶
之材昔太師魯國顔忠肅公所建祖亭之碑也公素負詞¶
華代之銘誌多公之詞又好採異留名之致頃為湖州牧¶
差擇碑材石每使工琢之與詞兼行磨礱而成者不可勝¶
數斯碑也終山之窮僻得之於自然趺本有龜䕶頂有螭¶
雖不甚成而拏攫憤興如神如靈公神而珍之精選所處¶
湖州無稱立罷守歸朝載而赴途出蘇臺入毗陵亦無稱¶
立轉丹陽遊建業亦無稱立次江州州南有湖湖東有山¶
<pb:KR3h0070_WYG_248-24b>¶
蛟奔螭引直到湖心&KR0592;趾之處則茂林峭石勢環氣勝非¶
往時所睇而神祠曰祖將軍廟在焉公覿其詭秀與碑材¶
叶即日以酒脯奠其祖神出錢五萬造亭曰祖亭南香爐¶
峯北潯陽城九江為庭千艘厯階亭既就公製亭之文手¶
勒其碑而立之公文為天下最書為天下最斯亭之地亦¶
天下最庶資三善加以斯碑之竒相持萬古而採異留名¶
之致一也後典州吏於州之九江驛有脩坯之勞狀其末¶
績乃取斯碑剗公之述寘已之述今為九江驛之碑焉予¶
<pb:KR3h0070_WYG_248-25a>¶
旅遊江州税於兹驛祠部員外郎鄭恕同之鄭與州將嚴¶
士良共為余説而俱以相示嗚呼先賤後貴世之常也先¶
貴後賤人之傷也以祖亭方九江驛則蘭室鮑肆矣以魯¶
公之文方今文則牢體糟糠矣以魯公之劄翰方今之劄¶
翰則錦繡枲麻矣痛哉斯碑出祖亭入九江驛失魯公之¶
文得人之文削魯公之劄翰題今人之劄翰是去蘭臺而¶
居鮑肆捨牢體而食糟糠脱錦繡而服枲麻可悲之甚者¶
况我質天成必將可名魯公所以卜擇敬慎如彼而常人¶
<pb:KR3h0070_WYG_248-25b>¶
無良黷辱如此與夫有道而黥無罪而刖投四裔禦魑魅¶
何以别也石不能言豈其無寃故弔之情違乃傷理怫乃¶
寃人實有之物亦應然嗚呼子碑寃可予知隂隲子材豈¶
曰無意必有以殊方頒以異與顔表勝以殊則明以吏名¶
碑以異奚旌子書既授子不終致悠悠彼蒼何嗟及矣美¶
玉抵禽髙材藉足有類子碑先榮後辱繼世生哲詎無賢¶
兮將覿於斯將悼於斯庶滌所黷而復攸宜屹屹子碑如¶
神如祇人得以專天造何為其不然矣其不然矣¶
¶
<pb:KR3h0070_WYG_248-26a>¶
　　司空圖𧦬光大師草書歌¶
¶
　　雪壓千峰横枕上窮辱雖甘還激壯看師逸迹兩相冝¶
髙適歌行李白詩海上風驚驅猛燒吹㫁狂煙着沙草¶
江樓曽見落星石幾迴試發將軍砲别有寒鵰掠絶壁¶
提上元猿更生力又見吳牛磨角來舞槊槃刀初觸擊¶
好文天子揮宸翰御製本多堆玉案晨開水殿教題壁¶
題罷紫衣親被錫僧家愛詩自拘束僧家愛畫所局促¶
大師草聖藝偏髙一匊山泉心便足¶
¶
<pb:KR3h0070_WYG_248-26b>¶
　　又¶
¶
　　羸病愛師書勁逸翻作長歌助狂筆乘高攂鼓震川原¶
驚迸驊騮幾千匹落筆縦横不離禪方知草聖本非顛¶
歌成與掃松齋壁何似曽題説劒篇¶
¶
　　宋白贈南岳宣義大師夢英¶
¶
　　衡山神秀瀟湘清靈氣濬發竒人生金仙才子稱夢英¶
玉筯篆書天下名𨽻外攻虞又攻栁率更行體兼而有¶
别得張顛草聖才筆頭粲爛龍蛇走八分飛白皆精練¶
<pb:KR3h0070_WYG_248-27a>¶
長安粉壁狂題徧功夫無讓狸骨帖聲價高於鐵門限¶
皇唐偏説懐素師善草不聞真副之近代聾僧小歐迹¶
謹楷齷齪無多竒驚師宿世曽勞力筋紙骨筆血為墨¶
受佛付囑冩㣲言今生所以書無敵我亦訪竒滿天下¶
多見名書與名畫雖見煙霄未稱心待取珊瑚為筆架¶
従兹懶愛吳筠碑新歌重贈撲亞竒¶
¶
　　韓魏公謝杜丞相草書詩¶
¶
　　公之德業天下重四海萬物思坯壚太平之䇿未全發¶
<pb:KR3h0070_WYG_248-27b>¶
先期諸老叩帝居天子只欲勵薄俗不惜一䕫従二疎¶
公持險節出天性下建萬世清風孤歸卜睢陽旋營第¶
棟宇僅足容妻孥自此燕聞得所樂非絲非竹非歌壺¶
經史日與賢聖遇叅以吟咏為自娛興來弄翰尤得意¶
真楷之外工草書因書乞得字數幅伯英筋骨羲之膚¶
字體真渾逺到古神馬初見八卦圖精神熠熠欲飛動¶
鸞鳳鼓舞龍蛇攄天姿瘦硬斥俗軟狂藤束纒巖松枯¶
中含婉媚更可愛千葩萬蕚爭春敷開合向背一皆好¶
<pb:KR3h0070_WYG_248-28a>¶
造化要術天功夫張旭雖顛懐素逸較以年力非公徒¶
公今眉夀俯八十老筆勁健自古無固知大賢不世出¶
百福來萃神所扶公之佳壻蘇子美得公一二名已沽¶
矜竒恃雋頗自放質之公法慙豪麄乘歡捧以示僚屬¶
一坐聳駭嘆且呼便欲刻石傳不朽荒邊匠拙無人模¶
歸來一一戒兒姪祕重世與家牒俱重巾密槖真吾寳¶
愛䕶且比驪頷珠神物孰敢容易探雷雹霹靂來須臾¶
¶
　　蘇子瞻墨妙亭詩¶
¶
<pb:KR3h0070_WYG_248-28b>¶
　　蘭亭璽紙入昭陵世間遺跡猶龍騰顔公變法出新意¶
細筋入骨如秋鷹徐家父子亦秀絶字外出力中藏稜¶
嶧山傳刻典型在千載筆法留陽氷杜陵評書貴瘦硬¶
此論未公吾不憑短長肥瘠各有態玉環飛燕誰敢憎¶
吳興太守真好古購買㫁缺揮縑繒龜趺入坐螭隠壁¶
空齋晝靜聞登登竒蹤散出走吳越勝事傳說多友朋¶
書來乞詩要自冩為把栗尾書溪藤後來視今猶視昔¶
過眼百世如風燈他年劉郎臨賀監還道同時須服膺¶
¶
<pb:KR3h0070_WYG_248-29a>¶
　　尹師魯題楊少師書後¶
¶
　　周太子少師楊公凝式墨跡多在洛陽城佛寺中今存¶
者廣愛長夀天宫甘露興果凢六處皆題於壁(洛陽有此在延¶
福坊又集賢校理郭仲徵兩典教嘉善新告有十餘字甘露致之)公在洛或與人為銘¶
記皆不自書公之書無刻於石者以公之筆其馳騁自¶
肆葢得於己意不可盡其妙哉予非善書者莫能知己¶
公所題壁距見踰八十年字頗缺落不可辨識者十三¶
四天王院僧繼明慮公之書久遂無傳命僧擇字之最¶
<pb:KR3h0070_WYG_248-29b>¶
完者得長夀甘露兩壁總八十七模刻於石寳元元年¶
某月某日尹洙題¶
¶
¶
¶
¶
¶
¶
　　六藝之一録卷二百九十¶
¶

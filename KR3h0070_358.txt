# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.220454
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 358
<pb:KR3h0070_WYG_358-1a>¶
　　欽定四庫全書¶
¶
　　六藝之一録巻四百　　　　　錢唐倪濤撰¶
¶
　　厯朝書譜九十¶
¶
　　名人題畫詩詞墨蹟　　郁逢慶書畫題跋記¶
¶
　　倪元鎭松亭山色圖¶
¶
　　阿翁好讀閒居賦桃李春風滿庭戸時與華陽道士行¶
還隣甫里先生住寳净僧居共齋粥已㸔富貴如風霧¶
我來三宿夜連床行路荆榛嵗將暮¶
¶
<pb:KR3h0070_WYG_358-1b>¶
　　沈周題云雲林先生戱墨在江東人家以有無為清¶
俗今此筆為華陽趙文美所得持來求䟦因次先生¶
韻華屋不能留此圖秀色今來照書戸夸父空将碧¶
嶂移羽人仍在丹邱住非人玩物物玩人老墨重披¶
眼迷霧門前桃李換春風只有青松自遲暮¶
¶
　　惠山圖(前人)¶
¶
　　至正五年三月八日𤣥素先生來林下瓚乃賦詩曰呉¶
淞江水春映江浪波沄沄霞影紅畊田鑿井居其左令¶
<pb:KR3h0070_WYG_358-2a>¶
我長懐甫里翁夢見維舟江畔栁剥啄敲門散杯酒整¶
冠起接平生歡石徑蘭芳重携手　雨後共行林下正¶
見恵山先生命瓚冩之畫記因書¶
¶
　　王叔明華溪漁隠圖¶
¶
　　蒙原題禦兒西畔霅溪頭兩岸桃花緑水流東老共酣¶
千日酒西施同泛五湖舟少年豪侠知誰在白髮烟波¶
得自由萬古榮華如一夢笑将青眼對沙鷗¶
¶
　　唐曹覇玉花驄圖¶
¶
<pb:KR3h0070_WYG_358-2b>¶
　　雍虞集云髙秋風起玉闗西浴鐡新來十萬蹄貌得¶
當時第一匹昭陵風雨夜聞嘶¶
¶
　　梅道人墨竹¶
¶
　　竿竿有参差葉葉無量限不根而自生換却諸天眼仲¶
圭原題吴郎生平真不俗千畆琅玕在渠腹有時冩¶
出與人㸔葉葉枝枝動寒緑之子愛之如千金袖中¶
戞戞鳴玉音莫教風雨化龍去明日葛坡何䖏尋雪¶
山文信¶
¶
<pb:KR3h0070_WYG_358-3a>¶
　　曹雲西山水¶
¶
　　旭日耀蒼巘畢嵐生嫩寒幽人詩夢醒清響得松端¶
會稽王元章¶
¶
　　筆底江山不露鋒茅茨十尺倚長松采芝空谷歸何¶
地知在晴雲第幾重鄭明徳¶
¶
　　晴旭流輝耀翠㣲蘿烟開處啓荆扉澗橋兩兩提筐¶
子疑在深林採藥歸武林顧易¶
¶
　　倪雲林林堂詩思圖¶
¶
<pb:KR3h0070_WYG_358-3b>¶
　　林堂竹樹藹交隂求友嚶鳴亦好音弦誦諸生時列坐¶
邑中宓子但鳴琴七月廿三日冩林堂詩思圖并詩以¶
遺又新茂才瓚¶
¶
　　宋楊補之无咎畫梅四帖¶
¶
　　漸近新春試尋紅瓃經年踈隔小立風前恍然初見情¶
如相識　為伊只欲顛狂猶自把芳心愛惜傳語東君¶
乞憐愁寂不湏要勒(右未開)¶
¶
　　嫩蕊商量無窮幽思如對新粧粉面微紅檀唇羞唘忍¶
<pb:KR3h0070_WYG_358-4a>¶
笑含香　休将春色包藏抵死地教人斷腸莫待開殘¶
却随明月走上囬廊(右欲開)¶
¶
　　粉墻斜搭被伊勾引不忘時霎一夜幽香惱人無寐可¶
堪開匝　曉來起㸔芳叢只怕伊危稍欲壓折向膽瓶¶
移歸芝閣休薰金鴨(右盛開)¶
¶
　　目斷南枝幾囬吟繞長怨開遲雨浥風欺霜侵雪妬却¶
恨𩀌披　欲調商鼎如期可奈向騷人自悲頼有毫端¶
司成氷影長似芳時(右将殘)　范端伯奕世勛臣之家¶
<pb:KR3h0070_WYG_358-4b>¶
了無膏梁氣味而胸次洒落筆端敏㨗視其好尚如¶
許不問可知其人也要須再作四篇共附此畫庶衰¶
朽之人托以俱不冺耳乾道元年七夕前一日癸丑¶
丁丑人楊无咎補之書扵預寧俗舍¶
¶
　　元柯九思和　懊恨春初飄零月下輕離輕隔重醖¶
梨雲乍舒椒眼羞人曽識　已堪索笑尋簷早准備¶
憐憐惜惜莫是溪橋纔先開却試馳金勒(右未開)¶
姑射論量漸消氷雪重試新粧欲吐芳心還羞素臉¶
<pb:KR3h0070_WYG_358-5a>¶
猶吝清香　此情到底難藏悄黙黙相思寸腸月轉¶
更深凌寒等待更倚西廊(右欲開)¶
¶
　　翠苔輕搭南枝逗暖乍收漸霎亂挿繁花快張華宴¶
繞衣千匝　玉堂無限風流但只欠些兒雪壓任選¶
一枝折歸相伴綉屛花鴨(右盛開)¶
¶
　　璚散殘枝㸃忩欵欵度竹遲遲欲訴芳情曲中曽聴¶
畵裏重披　春移别樹相期漸老去何須苦悲人日¶
酣春臉霞清曉復記當時(右将殘)　補之詞翰稱妙¶
<pb:KR3h0070_WYG_358-5b>¶
一代此巻尤佳其栁梢青四詞可以想像當年風致¶
勉強續貂以貽好事丹邱柯九思書扵雲客閣至正¶
元年冬十有一月日南至也¶
¶
　　趙氏三馬巻　第一幀趙文敏公北騎御青驪¶
圖第二幀趙總管仲穆奚官玉花驄圖第三¶
幀趙知州彦徴奚官御赤騮圖為雪庭作¶
¶
　　僧房曽見冩麒麟人已云亡紙墨新寂寞九原無弔處¶
至今仍羡執鞭人　驥子生來&KR0487;相竒滿溝汗血落胭¶
<pb:KR3h0070_WYG_358-6a>¶
肢空門縱有䭾經日得佀牽過向玉墀廬陵張昱為雪¶
庭禅師題¶
¶
　　松雪當年稱獨歩子孫今日蹤遺風香凝淡墨連錢¶
碧色染秋毫汗血紅濟濟奚官顔似玉昻昻龍種氣¶
如虹春風滿轡初牽出對立長鳴兾北空燕山哈珊¶
沙(按哈珊沙應改哈斯實喇因題畵手蹟故仍其舊)¶
¶
　　雲林惠麓圖¶
¶
　　秋聲吹碎江南樹正是瀟湘腸斷處一片古今愁荒碕¶
<pb:KR3h0070_WYG_358-6b>¶
水亂流　披圖驚嵗月舊夢何堪説追憶漫多情人間¶
無此清¶
¶
　　右調菩薩蠻筠菴王國器¶
¶
　　八月梁谿新雨霽溪南溪北水交流徴君滌硯臨池¶
後貌得碕灣幾樹秋王蒙¶
¶
　　石磑清泉急晴山緑樹多雲林恵山下風景近如何¶
袁飬福¶
¶
　　王叔明坦齋圖¶
¶
<pb:KR3h0070_WYG_358-7a>¶
　　老來自覺筆頭迂冩畵如同冩𨽻書黄鶴一聲山館静¶
道人正是午参餘¶
¶
　　陳植號慎獨痴叟常冩江浦樹石蒼莽踈宕有子久¶
氣韻上書一絶云無多茅屋滄波逺一半青山竹樹¶
遮宛似吾鄉荒寂地直疑割我白鷗沙¶
¶
　　錢舜舉金碧山水巻¶
¶
　　烟雲出沒有無間半在空虛半在山我亦閒中消日月¶
幽林深處聼潺湲　自題¶
¶
<pb:KR3h0070_WYG_358-7b>¶
　　雲林古木竹石¶
¶
　　篝燈共聼蕭蕭雨已是催花二月過翠竹喬柯渾漫興¶
硯山忽覺蘚文多　自題¶
¶
　　清詩蕭散肥仍瘦淡墨淋漓密更疎三絶真能入三¶
昧令人相對憶倪迂每見雲林小幅未嘗不佳此紙¶
尤其得意之筆也非得荆闗肯綮者能之乎　右章¶
憲題¶
¶
　　吴仲圭松石圖¶
¶
<pb:KR3h0070_WYG_358-8a>¶
　　研池漠漠吐墨汁蒼髯呼風山鬼泣濤聲破夢鐡骨冷¶
露影濡空翠毛濕徂徕千𣗳老雲烟湖山九里甘蕭瑟¶
何當閲此明忩下長對詩人弄寒碧至正四年夏四月¶
雨忩梅道人戱筆¶
¶
　　趙松雪落花逰魚圖¶
¶
　　溶溶緑水濃如粲風送落花春幾多頭白歸來舊池館¶
閒㸔魚泳白漚波　原題¶
¶
　　王叔明丹山瀛海巻¶
¶
<pb:KR3h0070_WYG_358-8b>¶
　　人生不富貴何如學神仙神仙之居隔海水樓閣縹¶
渺栖雲烟居中有人白玉佩從之必受隂符篇我年¶
十五頗好道生龜脱筒無宿縁龍馳虎走髪欲白忍¶
能坐受凡火煎只今四十轉多病安得灌溉筋骨堅¶
業風動地海波立且復握&KR0008;荒山顛通𤣥道士知姓¶
全前朝外家籍蝉聮目擊不待以口傳髙冠岌岌衣¶
翩翩子當箕厯星斗旋有文秘在璚山邉鬼神當受¶
子所鞭鴻濛一氣根先天爾必䕶持勿棄捐人間大¶
<pb:KR3h0070_WYG_358-9a>¶
藥長綿綿采之以時性要𤣥風霆出沒皆自然琅函¶
玉笈陳真篇子今歸買苕上船我亦理棹沙舟前遥¶
知登堂拜家慶挑燈笑語夜不眠王祥氷魚曉入饌¶
閔損蘆花寒獨賢男見名莭多愛惜玉皇香案在寸¶
田水晶宫中不受暑菱葉参差渡南浦膠山九月望¶
君來石壇夜掃黄花雨　陳方子直題¶
¶
　　馬逺四皓奕棋圖¶
¶
　　商山魏魏上有紫芝採芝可療饑何獨西山薇西伯¶
<pb:KR3h0070_WYG_358-9b>¶
養老去古逺而獨夫殺士吾将疇依夘金之子海内¶
威羅絡齡齕将奚為平生不識下邳兒肯随漢邸同¶
兒戱甪里綺里無人知抱道老人㑹稽楊維楨在雲¶
間草𤣥閣書¶
¶
　　已剖巴陵橘猶歌商嶺芝避秦非避漢一出係安危¶
曲江錢惟善¶
¶
　　白髪商山老清風扇入垠能安漢基業頼此秦遺民¶
好爵非愛慕長松相主賓亦有種桃者武陵溪水濱¶
<pb:KR3h0070_WYG_358-10a>¶
倪瓚¶
¶
　　宋燕穆之山居圖¶
¶
　　溪路迢迢繞碧峯白雲迷却舊行踪買舟歸去山中¶
住終日茅亭坐聼松山邨仇逺¶
¶
　　竒峯如畵翠娟娟茅屋溪橋埜𣗳連日暮歸舟何處¶
去滿江風月興悠然玉几約翁題¶
¶
　　半間茅屋垂楊外一個歸舟淺水邉三老不知塵世¶
換青鞋竹杖聼潺湲釋慧雲¶
¶
<pb:KR3h0070_WYG_358-10b>¶
　　江山萬里真如畵曽向錢塘江上㸔今日接圖成舊¶
夢半忩風雨雜奔湍吴僧汝奭題¶
¶
　　依稀廬岳髙僧舍彷彿商山隠者家我亦抱琴酬素¶
約白雲深處拾松花膠東生冷謙¶
¶
　　題心上人得拙無為所藏燕侍郎畵山水圖歌　山¶
木惨淡雲茫茫畫師何人燕侍郎侍郎筆跡世罕得¶
此幅乃是拙公之所藏拙公平生好竒古拾畵收書¶
用心苦白頭老死峩山下散落人間棄如土上人何¶
<pb:KR3h0070_WYG_358-11a>¶
從得此圖年來紙墨将糢糊層崖叠嶂失向背茅屋¶
松門疑有無洞庭天寒風景暮窅窅滄波隔烟霧歸¶
來不自辨東西但記前岡兩松樹過橋三人立者誰¶
就中似有逺法師披圖感嘆塵滿眼我欲匡廬尋紫¶
芝至正九年六月書扵碧山吴釋宗衍道原¶
¶
　　穆之材藝動仁宗寵渥時時下九重怪底風雲連海¶
岱溪藤未朽墨花濃至正二十五年乙巳九月望後¶
五日吴郡萬金題¶
¶
<pb:KR3h0070_WYG_358-11b>¶
　　温日觀蒲萄¶
¶
　　眀月清風宗炳社夕陽秋色庾公樓脩心未到無心地¶
萬種千般逐水流日觀¶
¶
　　濃淡纍纍半幅披却疑月架影参差慿君閒取乗槎¶
使還似宛西舊折枝蜀益州張夢應敬題¶
¶
　　吴綃蜀繭筆底墨雲飛一片㸃㸃秋腴收得驪龍頷¶
下珠　興來一掃惜處有時慳似寳霧葉烟條幾度¶
西風吹不凋¶
¶
<pb:KR3h0070_WYG_358-12a>¶
　　减字木蘭花山隂曽寅孫奉題¶
¶
　　昔年添竹延秋蔓露葉離披馬乳寒今日天涯忽開¶
巻還如架底夜凉㸔　一片秋雲江上影老禅收拾¶
入蒲萄小忩剰有詩為伴不博凉州意自高鄱陽仲¶
輿葉衡題¶
¶
　　老僧墨妙遍中州好事携将萬里逰要識色空同不¶
朽龍鬚馬乳等浮漚明瑞頓首¶
¶
　　晉顧愷之畵洛神賦圖　宋髙宗絹上行草書¶
<pb:KR3h0070_WYG_358-12b>¶
洛神賦後欵云徳夀殿書¶
¶
　　花石綱開四海分西湖日日雨芳春孔明二表無人¶
讀徳夀宫中冩洛神　趙岩¶
¶
　　錢舜舉孤山圖　倣趙千里金碧山水巻首有¶
霅溪詩畵四大篆字鄞鄭沂後圖長三尺霅¶
溪自題云¶
¶
　　一童一鶴兩相随閒歩梅邉賦小詩踈影暗香真絶句¶
至今誰復繼新詞吴興錢孟舉¶
¶
<pb:KR3h0070_WYG_358-13a>¶
　　錢舜舉竹林七賢圖¶
¶
　　昔人好沉酣人事不復理但進杯中物應世聊爾爾悠¶
悠天地間媮樂本無愧諸賢各有心流俗無輕議　原¶
題¶
¶
　　門巷寡轍跡静對溪南竹溪水净堪染竹色與溪緑¶
有時淡相向襍抱如瑩玉安得萬篬筤遍植青溪曲¶
豈無嵇阮輩遁世遵徃躅浩歌日酣燕達生亦云足¶
¶
　　徃嵗居建康青溪第一曲與篬筤谷相對憶竹林¶
<pb:KR3h0070_WYG_358-13b>¶
衆君子故有此作今觀圖書後¶
¶
　　米友仁瀟湘竒觀¶
¶
　　米家父子最風流㸃染毫端滿紙秋海嶽菴前天欲¶
曙𤓰州渡口望滄州吴匏石題¶
¶
　　宋梁楷畵右軍書扇圖¶
¶
　　松雪翁常以紈扇三十握貽故人訢笑隠拔其尤者¶
分恵二把遂賦一絶戱調之子㣲出示此巻事適相¶
類徴予語就書以贈之云　故人當暑遺紈扇最愛¶
<pb:KR3h0070_WYG_358-14a>¶
千絲雪色新薄劣王郎閒㸃汚宜教老媪也生嗔泰¶
定初元嵗在甲子上元後五日張淵清夫¶
¶
　　道旁題扇出無心晉世風流説到今絶勝冩詞陶學¶
士故迷郵妓作知音吴興張世昌¶
¶
　　宋徽宗著色鸂𪄠巻¶
¶
　　鸂𪄠灘頭狎浪随君王嫌墨慣娱嬉凄凉晩嵗鴛鴦¶
濼漢鴈沙鴻未必知馮子振題¶
¶
　　思陵題畵册¶
¶
<pb:KR3h0070_WYG_358-14b>¶
　　桃李無言春告歸落紅如海亂鶯啼西村渡口斜陽¶
裏渺渺烟波綠泊堤　上有辛巳長朱文印¶
¶
　　龔開羸馬圖¶
¶
　　一從雲霧䧏天闗空盡先朝十二閑今日有誰憐駿¶
骨夕陽沙岸影如山¶
¶
　　宋楊后題畵册¶
¶
　　雪吹醉面不知寒信脚千山與萬山天甃璚街三十¶
里更飛栁絮與君㸔　題朱銳册賜大少保有坤卦¶
<pb:KR3h0070_WYG_358-15a>¶
圓印¶
¶
　　宋髙宗題畵册¶
¶
　　定知曽見十分圓已作霜風九月寒寄語重門休上¶
鑰夜深湖内月中㸔　題夏圭册賜趙祐有御書之¶
寳印¶
¶
　　萬片緑荷浮水面亂風飄雨濕人衣前村竹樹田家¶
宻時見&KR1687;輈屋後飛　題燕文貴册¶
¶
　　李龍眠醉僧圖¶
¶
<pb:KR3h0070_WYG_358-15b>¶
　　人人送酒不曽沽終日松間掛一壺草聖欲成狂便¶
發真堪畵作醉僧圖董其昌題扵惠山舟次¶
¶
　　郁逢慶續書畫題䟦記¶
¶
　　唐張戡獵騎圖¶
¶
　　一犬前趍五馬随赭袍公子跨烏騅壮逰却憶飛狐¶
北正是清秋出獵時　文水髙若鳯¶
¶
　　燕角斜&KR0802;虎韔中将軍獵騎正驍雄前鋒縱有韓盧¶
技指示猶居第一功　東南生謹題¶
¶
<pb:KR3h0070_WYG_358-16a>¶
　　王右丞輞川圖郭忠恕模本¶
¶
　　王右丞輞川圖與余昔在杭苕故家見者一様前有¶
集賢院御書印内合同印題摩詰本後書河北郭忠¶
恕奉命復本則知為江南李後主時臨本也虎賁中¶
郎更無辨處郭亦妙筆矣大徳戊戌冬至廬陵民八¶
十叟李珏元暉敬䟦贅絶句云園圖親畵早流傳已¶
是人間五百年凝碧池頭秋句在當時幾負此林泉¶
輞川圖有二本此從矮本所臨畵格髙絶觀此猶有¶
<pb:KR3h0070_WYG_358-16b>¶
生意為賦短句　詩中傳畵意畫裏見詩餘山色無¶
還有雲光巻復舒前溪漁父宿舊宅梵王居千古風¶
流在披圖儼起予　袁桷(清容字伯長)¶
¶
　　摩詰嘗與裴廸唱和廿絶紀輞川之勝至今讀之如¶
身逰其間此本甚精緻尚可想見其景與詩㑹之時¶
也因追而和之(孟城㘭)春風孟城㘭年年自花栁當日¶
倦逰人何處談空有¶
¶
　　(華子岡)蜿蜒浮逺空惨淡凝古色出雲亦何心既雨返¶
<pb:KR3h0070_WYG_358-17a>¶
無極¶
¶
　　(文杏館)種杏白雲間因之葺茅宇鸎聲烟中曙虎跡夜¶
未雨¶
¶
　　(斤竹嶺)苞竹秀孤嶺虛籟涵清漪秋風何時實鳯饑竹¶
不知¶
¶
　　(鹿柴)　崖蹙石林稠谷静山泉響麏麚囿其間攸伏息¶
下上¶
¶
　　(木蘭柴)手折木蘭花心憶懐沙侣墜露玉可知金盤羞¶
<pb:KR3h0070_WYG_358-17b>¶
帝所¶
¶
　　(茱茰沜)茱茰綻紫粟白雲封不開似待陶元亮共把菊¶
花杯¶
¶
　　(宫槐陌)屯雲隂廣陌零露濕古苔中街日亭午四面風¶
徐來¶
¶
　　(臨湖亭)積水涵倒影萬象凌虛来魚在水中泳花從天¶
上開¶
¶
　　(南垞)　亭亭一風榭脱屨席可即階前白雙鶴相迎似¶
<pb:KR3h0070_WYG_358-18a>¶
相識¶
¶
　　(欹湖)　岸巾臨水澨酒醒呼隠君收緡玉梭起摇蕩空¶
中雲¶
¶
　　(栁浪)　年年黄金縷照影麹塵漪誰為南浦贈紉佩扈¶
江𩀌¶
¶
　　(欒家瀬)鑿鑿沸白喧浩浩空青㵼漁翁互相呼放船莫¶
輕下¶
¶
　　(金屑泉)洗耳山下泉永念童蒙嵗敢希作聖功事心如¶
<pb:KR3h0070_WYG_358-18b>¶
事帝¶
¶
　　(白石灘)湍駛風逾清水眀石可把倚杖獨移時白鷗翩¶
然下¶
¶
　　(比垞)　波影媚松樾山色麗石闌留連南川月不肯下¶
雲端¶
¶
　　(竹里館)此君儼相峙清坐一晤嘯天風振空聲萬境通¶
寂照¶
¶
　　(辛夷塢)迎春發蒼柯映日出瓊蕚欣欣各自私先開還¶
<pb:KR3h0070_WYG_358-19a>¶
早落¶
¶
　　(漆園)　邑勉殉世名鞅掌嬰俗務漆以津自枯不如樗¶
櫟樹¶
¶
　　(椒園)　申椒芳馨逺秉徳類幽人時來薦瑶席慎勿佞¶
夫君¶
¶
　　天台楊敬悳¶
¶
　　藍田可勝宋家荘認在伊家華子岡身後不知誰是¶
主謾留副墨至今香食淡衣麄識幻身如何幻境却¶
<pb:KR3h0070_WYG_358-19b>¶
留神早知大地非真有已了前生不二因吴澂(伯清父)¶
開元宇宙承平日華子岡頭曽燕適至今自貌輞川¶
圖下有幽人交莫逆辛夷塢外茰沜隔亦復扁舟舂¶
蕩潏竹君氷雪嵗寒傲未便申椒能辨屈平生雅志¶
厭朝市醒醉悠哉睠泉石是間山水無限趣况迺佳¶
賓得裴迪規模想像郭忠恕垂四百年留妙跡鶯啼¶
花落香句在誰信長安嘆凝碧後來拊巻意迷茫且¶
復追維三太息　海南金元師出此圖與予三十年¶
<pb:KR3h0070_WYG_358-20a>¶
前張子有家觀摩詰直巻無不似者則忠恕殆神仙¶
者流信名下之士不虚也　海粟子振(恠恠道人)¶
¶
　　猪龍兒嬉錦䙀好三郎嵗晩歡娱老阿環姊娣擁華¶
清朝士官前誰敢到右丞脱却尚書履布襪青鞋弄¶
烟水藍田别業堪畵圖矮本丹青自㳺戱華山岡輞¶
口荘湖亭竹館遥相望小橋摺轉青紅牕樹窠厯厯¶
烟蒼蒼欒家瀬前雨舟上栁浪一尺春風狂詩成與¶
和者誰子我外裴迪誰能雙邱壑風流妙如此安知¶
<pb:KR3h0070_WYG_358-20b>¶
畵外凄凉意凝碧池頭天樂聲白髪纍臣淚如雨亂¶
後歸來舊第中𤣥墻緑尸老秋風人生過眼皆夢境¶
乞與山僧開梵宫半幅吳綃如傳舍誰能得此千¶
金價客來寒具莫匆匆四百年來御橱畫　按維本¶
𫝊輞川乃宋之問别墅在藍田後上為清凉寺　臨¶
江李核(意山)¶
¶
　　文湖州竹枝巻¶
¶
　　若人今已無此竹寧復有那将春蚓筆畫作風中栁¶
<pb:KR3h0070_WYG_358-21a>¶
君㸔斷崕上瘦莭蛟虵走何時此霜竿復入江湖手¶
¶
　　東坡居士題¶
¶
　　翰墨真儒者事畵工如山未知判取詩書萬巻來㸔¶
風霜一枝　　此老墨君三昧雲山發興清竒我在¶
蓬萊書府曽㸔晩靄横披　余曩客京師獲觀文湖¶
州晩靄横披圖山谷題識其後真絶品也文湖州平¶
日丹青之妙不止墨竹故因及之　鄧文原¶
¶
　　臨行話與崔公度到了神交蘇子瞻却是主林神不¶
<pb:KR3h0070_WYG_358-21b>¶
管黯随凉月堕虛簷　高郵龔璛¶
¶
　　清貧太守石屋翁渭川千畆藏胸中理閒䑛筆槃薄¶
羸兔走鶻落無㽞蹤雨梢晴葉各殊態揮洒位置分¶
纎濃鍾峯隠君撥鐙法氣韻生動将無同墨君一𣲖¶
來自東襪材當萃彭城公平生知己最親厚走書調¶
笑言舂容陳州官舍示長舌翛然化去當元豐烏乎¶
二老不復作空瞻遺墨翔鸞龍　汝陽袁華¶
¶
　　李唐虎溪三笑圖¶
¶
<pb:KR3h0070_WYG_358-22a>¶
　　偶然行過溪橋正自不直一笑三人必有我師不笑¶
不足為道人生一笑良難莫問是同是别青山相對¶
無言谿聲出廣長舌　山村老拙仇逺敬書時年七¶
十一¶
¶
　　元亮纘孔業脩静研聃𤣥逺公學瞿雲髙居著幽禅¶
人異道豈殊萬散一固全目擊輒有得参曽各囅然¶
胡為老緇褐蹈舞喜欲顛謾道遺其身襟袖猶褊&KR1862;¶
彼酣適酒趣尚不醒者𫝊俗吏浪自苦窺管持知天¶
<pb:KR3h0070_WYG_358-22b>¶
永康胡長孺奉題¶
¶
　　龍圖燕穆之楚江秋曉巻¶
¶
　　江水㴞滔日夜流帆檣來去幾曽休畵圖不盡古今¶
意感慨令人憶壮逰　俞貞木¶
¶
　　初晰淡㣲茫猨啼楚江曉恬風展波鏡千里㵼瀰渺¶
起語船上人驚飛岸邉鳥行装亂填委徒御争紛擾¶
川后弭安流天吴沕深&KR0444;隂霾歛遥翳目斷秋光杳¶
響枻莭長歌翔颿逗風小人生等萍寄奔渉何時了¶
<pb:KR3h0070_WYG_358-23a>¶
旅思恊悲端覊情重憂悄忠沉不可見永弔鳴寒篠¶
囬首瞰湘纍蒼山亂雲繞　卞同¶
¶
　　臺城路黄陵廟下瀟湘浦依稀少年覊旅夢澤風生¶
渚宫華落收盡峡雲巫雨長天帶水正月出三竿客¶
舡猶艤四望蒼蒼秋光都在白蘋渚　流年暗驚易¶
度向畫中空見舊逰如許鼓瑟人遥紉蘭事徃誰折¶
芳馨寄與消魂凝竚待收拾閒情寫成新句心與鴻¶
飛空江烟浪裏　去年秋友人謝彦起氏為孟敷陳¶
<pb:KR3h0070_WYG_358-23b>¶
孝㢘索賦楚江秋曉詞久未能成今日偶過許瀾伯¶
讀書房時夏雨初霽軒忩明徹因援筆賦此留瀾伯¶
所歸諸孟敷殊不工也　洪武二十八年孟夏十有¶
一日吴人王璲¶
¶
　　大舡駕帆曉欲發小舡載客客未絶行李匆匆不憚¶
勞須臾㑹面湏臾别江濤洶湧聲如雷名利縈擾心¶
為摧楚天秋髙何所有黄鶴磯頭多美酒便當吟笑¶
解金龜勿向風波空皓首　彭城錢復¶
¶
<pb:KR3h0070_WYG_358-24a>¶
　　七澤蒼茫曙色㣲眼中風景尚依稀踈林半隠黄陵¶
廟凉霧初消赤壁磯波動蒹葭涵石出沙喧鴻鴈帶¶
霜飛令人却憶曽逰處濯足中流放櫂歸　偶武孟¶
楚江秋向曙畵裏景依然旭日浮波面&KR0765;風動樹顛¶
同來桃葉渡相並木蘭舡欲問西川信潯陽何處邉¶
¶
　　吴僧普震¶
¶
　　蒼茫巫峡曉摇落楚天秋神女千年廟商人萬里舟¶
詩中曾想賦畫裏每思逰江海平生志窮經老一邱¶
<pb:KR3h0070_WYG_358-24b>¶
韓奕¶
¶
　　五更人語覺潮生估客帆檣候曉行樹色未分雲夢¶
澤雞聲已動漢陽城天空畵角吹霜盡月落銀河入¶
斗横欲問楚南千古事至今江水為誰清　吴郡陳¶
寛(孟賢)¶
¶
　　南浦清霜覆荻花颺帆一半去長沙鳯皇山近猿聲¶
急鸚鵡洲寒月影斜白髪此時傷九辨翠眉何處泣¶
重華天明莫上江樓望滿地西風正憶家　彭城劉¶
<pb:KR3h0070_WYG_358-25a>¶
珏(廷美)¶
¶
　　天連湘漢水悠悠水色㣲茫接素秋殘月已沉三國¶
恨亂雲初散九疑愁南方流落身將老西候蕭條客¶
倦逰欲採蘋花悵無伴美人迢逓隔滄洲¶
¶
　　夢囬江上筭秋程水影迢迢積漸明落水西風連鄂¶
渚亂山髙浪隠湓城鐘邉野寺經僧起霜裏孤帆估¶
客行往事獨悲前席誤不從賈誼問蒼生¶
¶
　　葭菼蒼蒼白露稀蕭條江色帶㣲暉平沙鴈逐寒潮¶
<pb:KR3h0070_WYG_358-25b>¶
起野樹鴉随亂葉飛漸見九溪如練净尚憐三户似星¶
稀不堪昨夜南逰客愁向西風憶授衣　長洲沈周¶
¶
　　米敷文楚山清曉巻¶
¶
　　老樹筆間生竒峰筆下出濃淡髙低逺近山隂晴一¶
半雲烟没漠漠江天杳杳空不勞施力自然中便扵¶
沙際尋歸路却憶霜林葉不紅　子昻¶
¶
　　㝠㝠濛濛方寸天不知所以然而然無限老槎濕風¶
烟霾雲懜懂棲蒼𤣥晴忩開巻作三呌㸔得米家神¶
<pb:KR3h0070_WYG_358-26a>¶
氣小濃蘭塗墨幻東西汚我瀟湘山色曉　海粟老人¶
¶
　　楚山清曉畫圖成㸃滴烟雲不亂真被遇老堯名愈¶
震宣和到此幾經春　永嘉吴沂夫題¶
¶
　　濛濛烟樹楚江湄寂寞漁村䕶短籬雲夢舟中春睡¶
足醉餘猶記牧之詩　鄧文原¶
¶
　　綵筆悠悠閲嵗華白頭人兢幾塵沙夕陽過盡春風¶
老空使吟箋説舊家　觀復老叟八十八嵗書丙寅¶
季秋七日李夀荘¶
¶
<pb:KR3h0070_WYG_358-26b>¶
　　米敷文烟巒曉景¶
¶
　　㐮陽米友仁作畫但畵意須臾筆硯間淋漓走元氣¶
雷門唐珙温如父題¶
¶
　　不見廬山五老峯九江秀色繞雲松㣲茫欲識圖中¶
意叠巘層巒翠萬重㑹　稽夏泰亨(夏氏叔通)¶
¶
　　昔時米南宫父子同畫癖油然烟雨態千里入盈尺¶
近代宋尚書筆意妙欲逼置之几格間新舊莫辨識¶
應是前後身神㑹造化迹鴻濛迷日月澒洞飛霹厯¶
<pb:KR3h0070_WYG_358-27a>¶
蒼崖晦中斷天闕杳髙隔洪瀾漲無際龍虎移窟宅¶
農夫怨昏墊樵牧絶行跡破屋兩三家摇撼巳傾側¶
得非杜少陵無乃陶彭澤簷茅委&KR0378;濘籬菊没狼籍¶
空江無舟檝汗漫安所適披圖瞻青冥惆悵坐終夕¶
(高作宋未詳)　伯温(劉誠意基)¶
¶
　　一曲溪山類輞川何人筆意澹風烟月眀如鏡水無¶
際照見長虹貫客船浚儀趙友藺書扵㑹稽山隂之¶
蘭亭(㢘友)¶
¶
<pb:KR3h0070_WYG_358-27b>¶
　　江上亂峰生暮烟隔江遥望水雲連西風戰艦今無¶
數不見米家書畵舡　錢用壬(成夫)¶
¶
　　過雲含雨濕層巒江樹如烟曉色寒何似清秋凌絶¶
頂山青雲白望長安　米家父子擅名流一紙千金¶
未足酬本與蘇黄為後進豈期章蔡是同逰　亰兆¶
宇文公謙(子貞)¶
¶
　　米敷文瀟湘長巻¶
¶
　　畵手自高前輩雲山已屬吾曹若㑹瀟湘物色便合¶
<pb:KR3h0070_WYG_358-28a>¶
醉讀離騷　錢後人端禮處和¶
¶
　　水際天低岸逺山腰霧巻雲鋪擬喚松江小艇歸來¶
好趂蓴鱸　建袁説友起巗書扵池陽郡齋¶
¶
　　太湖水入霅溪寒叠嶂連山幾萬般此景古今無盡¶
藏總歸懶拙一毫端　錢後人聞詩書¶
¶
　　萬里江天杳靄一村烟樹㣲茫只欠孤蓬聴雨恍如¶
身在瀟湘　淡淡曉山横霧茫茫逺水平沙安得緑¶
蓑青笠徃来泛宅浮家　淳熈辛丑中春十八日梁¶
<pb:KR3h0070_WYG_358-28b>¶
溪尤袤觀扵秋浦¶
¶
　　米元暉司馬端衡詩意巻¶
¶
　　山稠隘石泉　宻宻萬山重一𣲖哀湍㵼此志入瑶琴¶
當有知音者¶
¶
　　潺潺石澗溜　峯逥石路轉足可娱瞻聼其中如有屋¶
便是醉翁亭¶
¶
　　萬頃長江水接天中有峯巒聳蒼緑清宵影蘸白¶
蟾蜍浩浩澄波見寒玉少陵詩名冠古今一生苦吟吟¶
<pb:KR3h0070_WYG_358-29a>¶
不足端衡寫作無聲詩留與拙堂伴幽獨　次仲¶
¶
　　李龍眠華嚴變相圖¶
¶
　　龍眠居士宿慧通親覩華嚴法界觀手畵毘盧妙相¶
好靈智所現非幻作諸神勇識以次來衣冠纓絡嚴¶
餙具乃至諸天諸大天福徳貴人八部等威慈並承¶
佛恩力各随因地見形勢我思法雲頂中寳紫金光¶
聚超衆地一毛孔中一切見半月滿月諸寳王香雲¶
鬘雲宫殿雲重重单&KR0232;牙含攝悲愍衆生故在世今¶
<pb:KR3h0070_WYG_358-29b>¶
我愚蒙得瞻仰願如童真法王子弹指開門入寳閣¶
普禮普讃盡未來與佛長住金剛定　邵菴道人虞¶
集生贊¶
¶
　　王右丞髙士奕棋圖¶
¶
　　觀王維畵為賦雜言一首　摩詰本詩人精思&KR0855;元¶
化緒餘真畵妙遂方吴子駕寫成三士奕棋圖意態¶
蕭然各閒暇儒冠羽服對紋楸老僧傍晩誠可詫形¶
如稿木心死灰豈識枰中有機獲抑亦至人聊自適¶
<pb:KR3h0070_WYG_358-30a>¶
肯效澆風生變詐厯唐黙計五百年一著指間猶未¶
下樵丁不獨爛斧柯閲世紛争幾王霸乃知非人㸔¶
畵畫㸔人今古滔滔等晨夜俯仰迹已陳電掣眀忩¶
罅宣和殿中嘗賞玩品題愈重千金價當時内府收¶
欲觀誰敢借流落長存天地間在在䕶持冝有神物¶
為慿藉　漢郡蒲道源¶
¶
　　鼎立門庭理一同何湏局面互争雄誰知奪角衝闗¶
事都在山僧冷眼中　吴僧白道英(天目白雲)¶
¶
<pb:KR3h0070_WYG_358-30b>¶
　　崔白林塘刷羽圖¶
¶
　　雨後菰蒲翠色分水邉野鴈已離羣杜陵對酒吟詩¶
愛却憶山隂王右軍　静學題¶
¶
¶
¶
¶
¶
　　六藝之一録巻四百¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.680922
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 69
<pb:KR3h0070_WYG_069-1a>¶
　　欽定四庫全書¶
¶
　　六藝之一録卷七十　　　　　錢唐倪濤撰¶
¶
　　石刻文字四十六¶
¶
　　唐刻(豐碑)¶
¶
　　少府監贈兵部侍郎李自正碑(抱玉子)¶
¶
　　朱巨川撰韓秀弼書并篆建中元年(京兆金石録)¶
¶
　　贈太尉杜鴻漸碑¶
¶
　　中書侍郎平章事元載撰門下侍郎平章事王縉書¶
<pb:KR3h0070_WYG_069-1b>¶
鴻漸京兆杜陵人位至門下侍郎平章事衞國公贈¶
太尉諡文獻碑以代宗時立不載年月(集古録目)¶
¶
　　唐贈太尉杜鴻漸碑建中二年立(京兆金石録)¶
¶
　　贈左僕射裴儆碑¶
¶
　　従姪次元撰皇甫閱正書并篆建中二年(京兆金石録)¶
¶
　　門下侍郎王縉碑¶
¶
　　李紓撰姪(缺)書建中三年(京兆金石録)¶
¶
　　贈左散騎常侍路太一碑¶
¶
<pb:KR3h0070_WYG_069-2a>¶
　　獨孤良弼撰并書建中四年(京兆金石録)¶
¶
　　宋州刺史王仁敬碑¶
¶
　　張蔇撰張少悌正書興元二年(京兆金石録)¶
¶
　　鄭州司馬元待聘碑¶
¶
　　劉太莫撰韓秀弼八分書貞元二年九月(金石録)¶
¶
　　贈司空尚可孤碑¶
¶
　　鄭雲逵撰并行書貞元二年(京兆金石録)¶
¶
　　張延賞碑¶
¶
<pb:KR3h0070_WYG_069-2b>¶
　　趙賛撰歸登八分書貞元三年七月　又一碑正書¶
元和八年十二月建(金石録)¶
¶
　　尚書右丞王維碑¶
¶
　　庾承宣撰鄭絪書貞元三年(京兆金石録)¶
¶
　　内侍監魚朝恩碑¶
¶
　　呉通𤣥撰呉通㣲行書貞元四年五月(金石録)¶
¶
　　右唐魚朝恩碑呉通𤣥撰吳通㣲書朝恩雖以譴死¶
然其徒如竇文場焦奉超者猶居中用事故徳宗朝¶
<pb:KR3h0070_WYG_069-3a>¶
詔為立碑呉通𤣥兄弟於陸䞇謗毁抵排無所不至¶
至為朝恩碑則稱頌功徳如此可以見其為人矣(金石¶
録)¶
¶
　　豫州刺史狄梁公碑¶
¶
　　元通禮撰黨復書貞元三年重立(訪碑録)¶
¶
　　嗣曺王戢碑¶
¶
　　趙賛撰行書無姓名貞元四年七月(金石録)¶
¶
　　工部尚書辛京杲碑¶
¶
<pb:KR3h0070_WYG_069-3b>¶
　　李竦撰韓秀榮八分書貞元六年正月(金石録)¶
¶
　　右唐辛京杲碑按元和姓纂載辛氏云懐節生言為¶
都水使者言生雲京京杲而碑乃云懐節生思廉為¶
左驍衞大将軍公即大将軍之愛子金城郡王之従¶
父弟新史所書亦同金城郡王即雲京也然則姓纂¶
以京杲為言之子雲京之同父弟誤矣(金石録)¶
¶
　　正晦先生碑¶
¶
　　先生姓陳名融貞元五年東平吕溫述(輿地碑目)¶
¶
<pb:KR3h0070_WYG_069-4a>¶
　　相州刺史李孟犨碑¶
¶
　　子軫撰孫良鈞八分書子翼篆額貞元八年立(京兆金石¶
録)¶
¶
　　贈户部尚書符令竒碑¶
¶
　　鄭叔規撰貞元八年立在富平(京兆金石録)¶
¶
　　鄭叔清碑¶
¶
　　于翰撰韓秀榮八分書貞元九年七月(金石録)¶
¶
　　左僕射韋安石碑¶
¶
<pb:KR3h0070_WYG_069-4b>¶
　　賈至撰孫元行書貞元九年八月(金石録)¶
¶
　　贈秘書監郇國公韋斌碑¶
¶
　　王維撰僧元真書貞元九年(金石録)¶
¶
　　長安尉王之瑊碑¶
¶
　　于邵撰韓秀榮八分書貞元十年正月(金石録)¶
¶
　　太子賔客李翼碑¶
¶
　　于邵撰子執鈞書子正鈞篆額貞元十年立(京兆金石録)¶
¶
　　漢陽王張柬之碑¶
¶
<pb:KR3h0070_WYG_069-5a>¶
　　李邕撰瞿令問八分書貞元十二年十一月(金石錄)¶
¶
　　相國趙憬碑¶
¶
　　權徳輿撰歸登八分書貞元十三年九月(金石錄)¶
¶
　　彭王傅徐浩碑¶
¶
　　張式撰次子現正書貞元十五年十一月(金石錄)¶
¶
　　宣武節度董晉碑¶
¶
　　中書舍人權徳輿撰皇太子侍書殿中丞王丕書晉¶
字渾成河東虞鄉人官至宣武節度使碑以貞元十¶
<pb:KR3h0070_WYG_069-5b>¶
五年立(集古錄目)¶
¶
　　左僕射李晉碑¶
¶
　　李紓撰楊同恕書貞元十五年(京兆金石錄)¶
¶
　　昭義節度使王䖍休碑¶
¶
　　撰人姓名殘缺徐現正書貞元十六年四月(金石錄)¶
¶
　　右唐昭義軍節度王公碑其名已殘缺以事考之盖¶
王䖍休也與唐書列𫝊所載官爵行治多同惟碑云¶
贈右僕射𫝊為左僕射小失不足道而碑與𫝊皆云¶
<pb:KR3h0070_WYG_069-6a>¶
䖍休汝州梁縣人元和姓纂以為范陽人非也(金石錄)¶
¶
　　李説碑¶
¶
　　鄭儋撰栁公權正書貞元十六年十月(金石錄)¶
¶
　　焦兟碑¶
¶
　　従弟郁撰來獻行書貞元十八年七月(金石錄)¶
¶
　　宣武節度昭徳郡王劉全諒碑¶
¶
　　楊於陵撰徐蔵器書貞元二十年(京兆金石錄)¶
¶
　　劍州長史李廣業碑¶
¶
<pb:KR3h0070_WYG_069-6b>¶
　　貞元二十年十一月鄭雲逵撰正書今在三原縣(金石¶
文字記)¶
¶
　　長史名廣業曽祖淮南王神通父雲麾將軍璲子為¶
都統國貞貞子庶人錡也以錡顯故立碑碑立之未¶
五年而錡用叛僇矣夫一𫝊而子死事再𫝊而孫死¶
叛不亦大徑庭哉碑辭多泐闕不可讀書撰人有曰¶
尚書刑部侍郎上柱國原武男有曰使持節華州諸¶
軍事者而皆不可考矣書法極清婉可翫集古金石¶
<pb:KR3h0070_WYG_069-7a>¶
諸書俱遺之因志其畧(弇州山人藁)¶
¶
　　廣業即孝同之孫為劍州長史長子國貞為王元振¶
所害者次子若水仕金吾衞大将軍通事舍人功名¶
俱不顯以國貞子錡貴始樹此碑考之史國貞原名¶
若幽而附若水于李齊物傳云齊物族弟不言為國¶
貞親弟又孝同碑云有子瑱此碑云雲麾将軍璲公¶
之烈考則廣業家世歴歴可尋至錡以叛遂亡此碑¶
貞元二十年立后五年錡始叛也王元美謂書撰人¶
<pb:KR3h0070_WYG_069-7b>¶
皆不可考今碑中有云謂雲逵嘗學舊史(云　云)而前¶
署撰者官刑部侍郎當是鄭雲逵攷雲逵正與李錡¶
同時撰文亡疑但碑又云上柱國原武縣開國男雲¶
逵傳不及或史畧之耳書者則誠不可考書法直是¶
徐浩敵手(石墨鐫華)¶
¶
　　贈越州都督符元亮碑¶
¶
　　不著書撰人名字其字畫栁公權書也元亮其字也¶
缺其名而不書仕唐至神策軍将軍贈越州都督碑¶
<pb:KR3h0070_WYG_069-8a>¶
以貞元中立(集古録目)¶
¶
　　萬州刺史苖拯碑¶
¶
　　張粲撰王山従八分書苖端題額永貞元年十二月¶
(金石録)¶
¶
　　歙州刺史盧瑗碑¶
¶
　　裴度撰裴潾正書元和元年(金石録)¶
¶
　　贈太子太保顔杲卿碑¶
¶
　　弟真卿撰盧佐元正書元和元年十月(金石録)¶
¶
<pb:KR3h0070_WYG_069-8b>¶
　　従弟真卿撰外姪盧佐元書大歴九年魯公書建至¶
貞元十八年傾倒石折元和元年十月孫男証重建¶
立(復齋碑録)¶
¶
　　右唐顔杲卿碑真卿撰元和中舊石刓缺其甥盧佐¶
元重書而刻之舊唐史言杲卿既殺蒋欽凑等𤣥宗¶
知之加杲卿衞尉卿兼御史大夫以袁履謙為常山¶
太守杲卿為司馬今以碑考之乃進兼中丞赴京而¶
以賈深為司馬新史之所書亦同盖舊史之謬碑又¶
<pb:KR3h0070_WYG_069-9a>¶
言公初被害掲首於右金吾街樹有張湊者收其髪¶
謁𤣥宗俄見夢云禦捍處多兵馬少𤣥宗哭而設祭¶
焉後湊以髪至夫人疑之憑床而哭忽聞聲如鞭床¶
者髪箱跳而前夫人方駭信之其事甚怪而舊史不¶
書新史所載亦簡畧杲卿忠義之節貫金石其死宜¶
不昧而魯公之語可信不疑故盡録其事于此(金石録)¶
¶
　　左拾遺竇叔向碑¶
¶
　　羊士諤撰竇直正書元和三年十月(金石録)¶
¶
<pb:KR3h0070_WYG_069-9b>¶
　　刑部侍郎劉伯芻碑¶
¶
　　段文昌撰沈傳師正書元和三年(京兆金石録)¶
¶
　　國子司業辛璿碑¶
¶
　　姪宗撰正書無姓名胡季良篆元和四年五月(金石録)¶
¶
　　贈左僕射劉公碑¶
¶
　　吕温撰戴少平行書元和四年(京兆金石録)¶
¶
　　左僕射裴倩碑¶
¶
　　權徳輿撰張𢎞靖正書胡証篆額元和四年(京兆金石録)¶
¶
<pb:KR3h0070_WYG_069-10a>¶
　　贈吏部尚書武就碑¶
¶
　　權徳輿撰鄭餘慶正書元和五年三月(金石録)¶
¶
　　右唐武就碑就元衡父也元和姓纂載平一四子集¶
備就登備生元衡今此碑與唐書宰相世系表皆以¶
元衡為就子姓纂元和中修是時元衡為宰相不應¶
差其世次豈余家所載本偶爾脱誤乎當俟别本校¶
正(金石録)¶
¶
　　相國賈耽碑¶
¶
<pb:KR3h0070_WYG_069-10b>¶
　　鄭餘慶撰并正書元和五年三月(金石録)¶
¶
　　冠軍将軍烏承玭碑¶
¶
　　許孟容撰胡証八分書并篆元和七年正月(金石録)¶
¶
　　左散騎常侍河南尹許孟容撰魏博節度副使胡証¶
八分并篆額承玭字徳潤張掖人官至右領軍使冠¶
軍将軍此碑不完纔有其半不見所立年月(集古録目)¶
¶
　　左常侍路公碑¶
¶
　　韓愈撰鄭餘慶正書元和七年十月(金石録)¶
¶
<pb:KR3h0070_WYG_069-11a>¶
　　襄陽郡王路公碑元和七年國子博士韓愈撰吏部¶
尚書鄭餘慶書右拾遺陳岵篆額(韓文考異)¶
¶
　　左僕射裴耀卿碑¶
¶
　　許孟容撰歸登八分書并篆元和七年十月(金石録)¶
¶
　　右唐裴耀卿碑許孟容撰宋次道春明退朝録載皇¶
祐中王沂公曽之弟子融侍郎守河中還以唐明皇¶
所題裴耀卿碑額上之仁宗遂御篆賜沂公碑額曰¶
旌賢今此碑元和中立文與額皆歸登書非明皇所¶
<pb:KR3h0070_WYG_069-11b>¶
題疑子融所上乃明皇書裴光庭碑耳耀卿光庭二¶
碑皆在綘州也又按新唐史列傳云耀卿字煥之宰¶
相世系表作渙之而碑乃字子煥傳云耀卿守真次¶
子而碑乃為第三子皆史家之謬(金石録)¶
¶
　　贈司空令狐承簡碑¶
¶
　　子楚撰并書元和七年(京兆金石録)¶
¶
　　贈左監門衞将軍劉希果碑¶
¶
　　李益撰従姪佐時行書元和七年(京兆金石録)¶
¶
<pb:KR3h0070_WYG_069-12a>¶
　　劉統軍碑¶
¶
　　韓愈撰歸登八分書元和八年(金石録)¶
¶
　　右唐劉統軍碑字書雖殘缺猶歴歴可辨以昌黎集¶
本校之時有異同皆當以碑為是惟叙其世系不同¶
則疑碑之誤集本云公曽祖考為湖州守祖令太原¶
再世北邊樂其高寒棄楚不還逮於公身三世晉人¶
而墓誌之云曽大父諱承慶朔州刺史大父巨敖為¶
太原晉陽令遂著籍太原之陽曲此碑乃云考令太¶
<pb:KR3h0070_WYG_069-12b>¶
原又云再世晉人且碑既言陽曲之别繇公祖遷則¶
其為晉人非再世明矣余故曰石本誤也碑當時所¶
立其諸子皆在不應差其世次而錯謬如此莫可曉¶
也(金石録)¶
¶
　　余讀昌黎作劉昌裔碑竊疑其謂既塟将反柩于京¶
師知其必有誤也且既塟矣安得而反柩哉因求其¶
碑偶存為考其文是反机于京書之所傳其譌如此¶
豈不使後世疑耶其餘雖于義不甚相妨然因其譌¶
<pb:KR3h0070_WYG_069-13a>¶
誤可以復證也碑云陳許軍節度使今本無軍字反¶
机于京碑無師字不可以誣碑無以字有太史之狀¶
有太常之狀而無下有字蘇民戰敵碑為軋敵陳力¶
應變碑為陳方僕射已都碑作以都書曰菑害碑作¶
&KR2614;害以文考次知書本為誤乃知碑刻之傳于當時¶
者不可誣也後世校讐不得原本因誤就譌不究其¶
意隨己所見致文字錯亂以疑後學可勝歎哉(廣川書跋)¶
¶
　　興元節度使裴玢碑¶
¶
<pb:KR3h0070_WYG_069-13b>¶
　　裴度撰劉遵古行書元和九年十一月(金石録)¶
¶
　　右唐裴玢碑晉公裴度撰碑已斷裂其族姓名氏磨¶
滅不可辨識但云公名玢字連城以事考之盖裴玢¶
也元和中為興元節度使以疾歸朝卒新舊史皆有¶
傳舊史云五代疎勒國王綽武徳中來朝授鷹揚大¶
将軍天山郡公因留為京兆人而新史乃云名糾今¶
碑所載與舊史同不知新史何所據而改為糾乎疑¶
轉冩誤爾又新舊史皆云綽玢五世祖而碑云高祖¶
<pb:KR3h0070_WYG_069-14a>¶
亦當以碑為正(金石録)¶
¶
　　太子賔客孔述睿碑¶
¶
　　鄭絪撰鄭餘慶書元和十一年六月(金石録)¶
¶
　　贈兵部尚書王用碑¶
¶
　　韓愈撰元和十一年立(京兆金石録)¶
¶
　　太傅岐國公杜佑碑¶
¶
　　李吉甫撰張𢎞靖書袁滋篆額元和十一年(京兆金石録)¶
¶
　　贈司空于夐碑¶
¶
<pb:KR3h0070_WYG_069-14b>¶
　　張躬撰劉伯芻八分書元和十二年六月(金石録)¶
¶
　　右唐于夐碑集古録載夐碑云盧景亮撰今此碑乃¶
張躬疑夐有兩碑景亮所撰余録中偶無之當俟訪¶
求(金石録)¶
¶
　　于夐神道碑盧景亮撰其文辭雖不甚雅而書事能¶
不沒其實夐之為人如其所書盖篤於信道者也碑¶
云司馬遷儒之外五家班固儒之外八流其語雖拙¶
盖言其學不駁雜也然非徒貶去釋老而已自儒術¶
<pb:KR3h0070_WYG_069-15a>¶
之外餘皆不學爾碑又云其弟可封好釋氏夐每非¶
之夐于頔父也然可封之後不大顯而夐之後甚盛¶
以此見釋氏之教信嚮者未必獲福毁貶者未必有¶
禍也碑言夐䔍於孝弟守節安貧不可動以勢利其¶
所履如此足以興其後世矣(集古録)¶
¶
　　贈左武衞上将軍彭獻忠碑¶
¶
　　張仲素撰郭叔瑜書王遂篆額元和十二年(京兆金石録)¶
¶
　　左常侍李衆碑¶
¶
<pb:KR3h0070_WYG_069-15b>¶
　　李絳撰裴璘正書元和十三年十二月(金石録)¶
¶
　　贈揚州大都督蕭昕碑¶
¶
　　孟簡撰并書賀拔恕篆額元和十三年(京兆金石録)¶
¶
　　著作郎權公碑¶
¶
　　趙賛撰序鄭絪銘鄭餘慶分書元和十四年立(訪碑録)¶
¶
　　涪陵郡王焦伯瑜碑¶
¶
　　邢叔度撰孫蔵器行書元和十四年(京兆金石録)¶
¶
　　左常侍薛苹碑¶
¶
<pb:KR3h0070_WYG_069-16a>¶
　　孟簡撰栁公權正書元和十五年又正月(金石録)¶
¶
　　右唐薛苹碑唐史列傳云苹父順為奉先尉而此碑¶
及元和姓纂皆云名順先盖史誤(金石録)¶
¶
　　太子賔客吕元膺碑¶
¶
　　李絳撰袁璘正書元和十五年七月(金石録)¶
¶
　　右唐吕元膺碑舊唐史云元膺字景文新史云字景¶
大而碑乃字孟淳新舊史皆云元膺自御史中丞拜¶
岳鄂觀察使而碑乃云岳鄂觀察兼中丞爾其卒也¶
<pb:KR3h0070_WYG_069-16b>¶
舊史云諡曰憲而碑作獻皆當以碑為據(金石録)¶
¶
　　太子少保田公碑¶
¶
　　李宗閔撰篆書無名殘缺元和十五年九月(金石録)¶
¶
　　右唐檢校太子少保田公碑李宗閔撰文字殘缺以¶
事考之盖田𢎞正之兄融碑也𢎞正帥魏博詔以融¶
為相州刺史使之相近唐史稱𢎞正幼孤事融甚謹¶
軍中常分曺習射𢎞正聯中融怒退杖之故當田季¶
安猜暴時能自全及為軍中推迫融不悦曰爾竟不¶
<pb:KR3h0070_WYG_069-17a>¶
自晦取禍之道也其後𢎞正與其子布皆被祻如融¶
言融兄弟父子出于軍旅其智畧皆過人如𢎞正布¶
之忠義融之先見真一代之豪傑也碑為篆字題嵩¶
山布衣書而姓名磨滅不可識其筆蹟頗佳(金石録)¶
¶
　　昭義節度使辛秘碑¶
¶
　　牛僧孺撰陳諫正書元和中立(金石録)¶
¶
　　右唐辛祕碑與新舊史所載大畧相同惟碑與舊史¶
本傳皆云登五經開元禮科而新史云舉明經碑云¶
<pb:KR3h0070_WYG_069-17b>¶
其卒贈右僕射而新舊史皆作左僕射耳又舊史云¶
諡曰昭而新史云諡曰肅後更諡懿碑不載其諡莫¶
知孰是也(金石録)¶
¶
　　刑部侍郎歸融碑¶
¶
　　男登撰行書元和中立(京兆金石録)¶
¶
　　武昌軍節度使元稹碑¶
¶
　　白居易撰元和中立(京兆金石録)¶
¶
　　張諴碑¶
¶
<pb:KR3h0070_WYG_069-18a>¶
　　白居易撰武翊黄正書姪孫蟠篆長慶二年八月(金石¶
録)¶
¶
　　贈太保李良臣碑¶
¶
　　李宗閔撰楊正書長慶二年(金石録)¶
¶
　　安定郡王李光進碑¶
¶
　　令狐楚撰子季元行書(金石表)¶
¶
　　右唐李良臣碑良臣李光顔之父也碑李宗閔撰文¶
詞爾雅可喜宗閔牛僧孺皆一代奇才而自陷朋黨¶
<pb:KR3h0070_WYG_069-18b>¶
惜哉(金石録)¶
¶
　　良臣光進之父官止雞田州刺史以光顔故贈太保¶
與二子光進光顔同塟一地此李光進乃光顔之兄¶
與弟光顔並為唐名将非光弼弟也碑今在榆次縣¶
(金石文字記)¶
¶
　　左武衞将軍劉徳恵碑¶
¶
　　嚴綬撰劉繼元書陸邳篆額長慶二年(京兆金石録)¶
¶
　　少府監胡珦碑(即胡良公碑歐陽集古録䟦補録於下)¶
¶
<pb:KR3h0070_WYG_069-19a>¶
　　韓愈撰胡証八分書長慶三年四月(金石録)¶
¶
　　潮州刺史韓愈撰左金吾衞大将軍胡証八分書并¶
篆額珦字潤溥貝州宗城人官至少府監碑以長慶¶
三年四月立在蒲城縣(集古録目)¶
¶
　　贈左僕射郭公碑¶
¶
　　李宗閔撰蕭佑正書長慶三年八月(金石録)¶
¶
　　山南節度韋綬碑¶
¶
　　中書侍郎平章事牛僧孺撰給事中于敖書綬字子¶
<pb:KR3h0070_WYG_069-19b>¶
章京兆人官至山南西道節度使碑以長慶三年立¶
(集古録目)¶
¶
　　贈太尉司徒中書令韓𢎞碑¶
¶
　　韓愈撰長慶三年(京兆金石録)¶
¶
　　胡良公碑(即少府監胡珦)¶
¶
　　長慶三年胡良公碑韓愈撰良公者名珦韓之門人¶
張籍妻父也今以碑校余家所蔵昌黎集本號為最¶
精者文字猶多不同皆當以碑為正茲不復紀碑云¶
<pb:KR3h0070_WYG_069-20a>¶
珦子逞迺巡遇述遷造而集本無巡他流俗所傳本¶
又有云遇或為巡者皆非也當以碑為正(集古録)¶
¶
　　崔能神道碑¶
¶
　　兵部侍郎李宗閔撰能弟檢校吏部尚書判東都尚¶
書省従書戸部尚書胡証篆額能字子才清河東武¶
城人官至嶺南節度觀察使贈禮部尚書碑以長慶¶
三年立(集古録目)¶
¶
　　崔能神道碑云拜御史中丞持節觀察黔中仍賜紫¶
<pb:KR3h0070_WYG_069-20b>¶
衣金印按唐世無賜金印者官制古今沿革不同而¶
其名號尚或相襲自漢以來有銀青金紫之號當時¶
所謂青紫者綬也金銀者乃其所佩印章爾綬所以¶
繋印者也後世官不佩印則此名虚設矣隋唐以來¶
有隨身魚而青紫為服色所謂金紫者乃服紫衣而¶
佩金魚爾宗閔所謂賜金印者繆也今世自以賜緋¶
銀魚袋賜紫金魚袋結入官銜矣而階今有至金紫¶
光祿大夫者遂於結銜去賜紫金魚袋皆流俗相承¶
<pb:KR3h0070_WYG_069-21a>¶
不復討正久矣故因宗閔之失并記之(集古録)¶
¶
　　中書令張曲江碑¶
¶
　　廣州刺史嶺南節度使徐浩撰并書曲江名九齡字¶
子夀一字博物韶州曲江人開元中官至中書令罷¶
為尚書右丞相貶荆州長史諡曰文獻碑以大歴中¶
書撰長慶三年立(集古録目)¶
¶
　　張九臯碑¶
¶
　　工部尚書蕭昕撰九臯孫曺州刺史仲方書九臯范¶
<pb:KR3h0070_WYG_069-21b>¶
陽人仕至殿中監以長慶三年立(集古録目)¶
¶
　　魏博節度田布碑¶
¶
　　陜州大都督府長史陜虢觀察使庾承宣撰前鄉貢¶
進士吕價書布字敦禮官至魏博節度使碑以長慶¶
四年立(集古録目)¶
¶
　　田布碑庾承宣撰布之事壯矣承宣不能發於文也¶
盖其力不足爾布之風烈非得左丘明司馬遷筆不¶
能書也故士有不顧其死以成後世之名者猶有幸¶
<pb:KR3h0070_WYG_069-22a>¶
不幸焉各視其所遭如何耳今有道史漢時事者其¶
人偉然甚著而市兒里嫗猶能道之自魏晉以下不¶
為無人而其顯跡不及於前者無左邱明司馬遷之¶
筆以起其文也治平甲辰秋社日書(集古録)¶
¶
　　兵部郎中郭貽碑¶
¶
　　陸邳𨽻書長慶四年(京兆金石録)¶
¶
　　江隂縣令武登碑¶
¶
　　長慶三年(金石畧)　　子儒衡撰并書在緱氏(碑帖攷)¶
¶
<pb:KR3h0070_WYG_069-22b>¶
　　嶺南節度鄭權碑¶
¶
　　陜州大都督府長史庾承宣撰萬年縣令姚向書權¶
字復道滎陽人官至嶺南節度碑以寳歴二年立(集古¶
録目)¶
¶
　　鄭權碑寳厯二年姚向書筆力精勁雖唐人工於書¶
者多而及此者亦少惜其不傳於世而今人莫有知¶
者惟余以集録之博得此而已熙寜辛亥孟夏清心¶
堂書(集古録)¶
¶
<pb:KR3h0070_WYG_069-23a>¶
　　紫陽先生碑¶
¶
　　李白撰栁公權正書寳歴三年(金石録)¶
¶
　　紫陽先生碑隂¶
¶
　　李繁撰栁公綽正書寳歴三年(金石録)¶
¶
　　西平王李晟碑¶
¶
　　裴度撰栁公權正書太和元年四月(金石録)¶
¶
　　右唐李晟碑裴度撰碑載西平子十二人愿聰㧾愻¶
憑恕憲愬懿聼惎慇唐史宰相世系表所書亦同而¶
<pb:KR3h0070_WYG_069-23b>¶
新舊史列傳皆云晟有十五子舊史云侗伷偕無祿¶
早世豈以侗等早世故碑不載歟又李石撰李聴碑¶
云西平有子十六人疑更有未名而卒者耳元和姓¶
纂載西平子十人以碑校之姓纂缺聰總憑懿四人¶
而愻慇二子墓碑舊史皆無之又其倫次差謬亦當¶
以碑為正(金石録)¶
¶
　　裴晉公撰李西平神道碑以較江浙閩唐文粹本大¶
率傳寫脱謬且經改易不能遍舉姑言其甚者乾元¶
<pb:KR3h0070_WYG_069-24a>¶
初立功成都其邦人咸服具以状文而諸本盡作具¶
状以聞何俗弱也乗墉壑如通道殆有二義當謂士¶
卒鼔勇升高步險如履平不然以而為如猶春秋書¶
星隕如雨也今衆本直改作而通道或増一字為軌¶
道於是下句硩梟獍而清宫亦添一禁字按周禮秋¶
官硩簇氏掌覆夭鳥之巢鄭氏讀如擿碑盖用此硩¶
字而諸本盡改為磔尤更淺陋古書日壊俗本日多¶
此予所以撫卷三嘆也(益公題䟦)¶
¶
<pb:KR3h0070_WYG_069-24b>¶
　　右唐西平郡王李晟碑裴晉公撰栁公權正書晟在¶
唐功盖天下可謂偉矣唐書列傳叙其官時與碑不¶
合碑謂晟由左清道率歴三府右職累遷光祿太常¶
卿傳則云授特進試太常卿碑謂晟為涇原四鎮北¶
庭節度都知兵馬使代宗徵之以左金吾衞将軍為¶
神策兵馬使傳則云以右金吾衞大将軍為涇原四¶
鎮北庭兵馬使碑謂晟平蜀還授檢校太子賔客而¶
傳不書碑謂建中二年以晟為神策先鋒都知兵馬¶
<pb:KR3h0070_WYG_069-25a>¶
使加御史中丞尋拜左散騎常侍兼御史大夫傳則¶
云晟為神策先鋒加檢校左常侍散騎兼魏府左司¶
馬尋授御史大夫碑謂皇居失守授晟檢校工部尚¶
書充神策行營節度傳則云詔拜神策行營節度使¶
碑謂大駕再遷加檢校右僕射尋轉左僕射同平章¶
事兼京兆尹神策軍京畿鄜坊節度觀察等使管内¶
及商華等州副元帥復詔晟兼河中晉綘慈隰節度¶
使又兼京畿渭北鄜坊丹延節度招討使又進京畿¶
<pb:KR3h0070_WYG_069-25b>¶
渭北鄜坊商華兵馬副元帥傳則云進晟尚書左僕¶
射同中書門下平章事復詔晟兼河中晉綘慈隰節¶
度使又兼京畿渭北鄜坊丹延節度招討使又進京¶
畿渭北鄜坊商華兵馬副元帥碑謂鑾輅爰歸拜司¶
徒兼中書令俄以本官兼鳳翔尹鳳翔隴右節度觀¶
察等使及四鎮北庭涇原等州副元帥改封西平郡¶
王傳則云拜晟司徒兼中書令尋拜鳳翔隴右涇原¶
節度使兼行營副元帥徙王西平郡晟之碑作於當¶
<pb:KR3h0070_WYG_069-26a>¶
時而史成於後代要當以碑為是(金薤琳瑯)¶
¶
　　碑在高陵縣王墓前裴晉公撰栁誠縣書已磨泐不¶
可讀矣都元敬全録其文止缺數字又别本有刻者¶
與碑亦牴牾數字當是傳寫之誤王元美云是時西¶
平諸子皆已逝獨太保聴存乞晉公文寥落不能發¶
其忠義戡定之績至于料吐蕃背盟事絶不載盖聴¶
于其時徒見晉公祿位勲業之盛㡬埒西平意其文¶
足以光顯其先而不知晉公雖非忌者自以為位宰¶
<pb:KR3h0070_WYG_069-26b>¶
相文崇簡要體當如是而于西平之元功偉畧十不¶
著一二嗚呼今碑首云奉勅撰書末云乃命臣度稱¶
代言時似非聴乞也元美豈未讀全文耶都元敬又¶
録其官時與史不合者極詳今抄具左(云云見前)要當以¶
碑為是又碑所記公子十二人史云十五人亦當従¶
碑(石墨鐫華)¶
¶
　　贈開府儀同三司王𢎞規碑¶
¶
　　李徳裕撰侯丕正書大和元年(京兆金石録)¶
¶
<pb:KR3h0070_WYG_069-27a>¶
　　司徒烏重𦙍碑¶
¶
　　司徒平章事裴度撰山南東道節度竇易直書𦙍字¶
保君太原人官至天平横海等軍節度使司徒平章¶
事碑以太和二年立在下邽(集古録目)¶
¶
　　右唐烏重𦙍碑新唐史列傳云重𦙍為横海節度使¶
討王庭湊久不進兵穆宗以為觀望詔杜叔良代之¶
以重𦙍為太子太保長慶末以檢校司徒同中書門¶
下平章事為山南西道節度使召至京師改節天平¶
<pb:KR3h0070_WYG_069-27b>¶
軍文宗初徵拜司徒今以碑考之重𦙍為横海節度¶
也長慶元年徙為山南西道周嵗徵入改天平軍四¶
年就拜太子太保文宗踐極徵拜門下平章事頃之¶
同中書為司徒餘如故盖重𦙍之罷横海即移鎮興¶
元未嘗拜太子太保而其為太保實帥天平又其帥¶
興元時未嘗兼宰相至文宗即位乃拜耳舊史與文¶
宗實録所書畧同皆可以正新史之失(金石録)¶
¶
　　太尉王播碑¶
¶
<pb:KR3h0070_WYG_069-28a>¶
　　李宗閔撰栁公權正書太和四年正月立(金石録)¶
中書侍郎平章事李宗閔撰翰林學士承㫖栁公權¶
書播字明敭太原人位至左僕射同平章事贈太尉¶
碑以大和四年正月立(集古録目)¶
¶
　　何文悊碑¶
¶
　　王源中撰劉禹錫正書大和四年八月(金石録)¶
¶
　　侯仲荘碑¶
¶
　　杜黄裳撰崔元畧正書大和四年又十月(金石録)¶
¶
<pb:KR3h0070_WYG_069-28b>¶
　　左威衞将軍李蔵用碑¶
¶
　　禮部侍郎翰林學士王源中撰翰林待詔唐𤣥度篆¶
額唐元序集王羲之書蔵用宧者也字師貞隴西成¶
紀人官至冠軍大将軍左威衞大将軍知内侍省隴¶
西郡開國公碑以太和四年立(集古録目)　唐元序書在¶
京兆府(金石畧)¶
¶
　　李蔵用碑王源中撰唐𤣥度書𤣥度以書自名于一¶
時其筆法柔弱非復前人之體而流俗妄稱借之爾¶
<pb:KR3h0070_WYG_069-29a>¶
故存之以俟識者(集古録目)　太和四年王源中撰唐元¶
度書在京兆(碑帖考)¶
¶
　　贈右武衞大将軍駱奉先碑¶
¶
　　朱景𤣥撰唐𤣥度分書篆額大和五年(京兆金石録)¶
¶
　　贈司空王潛碑¶
¶
　　李宗閔撰崔蠡正書王無悔篆額大和六年(京兆金石録)¶
¶
　　義陽郡王苻璘碑¶
¶
　　題中書侍郎同平章事李宗閔撰宗閔太和七年為¶
<pb:KR3h0070_WYG_069-29b>¶
此官栁公權正書(金石録)　今在富平縣儒學(金石文字記)¶
右唐符璘碑按唐書列傳璘姓符而碑作苻以姓氏¶
書攷之瑯琊符氏出于魯頃公之孫公雅為秦符節¶
令因以為氏而武都苻氏出于有扈之後為啟所滅¶
奔西戎代為氐酋本姓蒲至符堅以背有文改焉今¶
此碑以璘為苻氐又云其先琅邪人皆不可知然按¶
璘與弟瑤皆封邑于琅邪豈書碑者誤以符為苻其¶
家出於武吏不是正乎(金石録)¶
¶
<pb:KR3h0070_WYG_069-30a>¶
　　右領軍衞将軍馬存亮碑¶
¶
　　李徳裕撰大和七年(京兆金石録)¶
¶
　　高瑀神道碑¶
¶
　　司徒侍中東都留守裴度撰河南尹鄭澣書瑀字乾¶
亮渤海蓨人官至忠武軍節度使贈司空碑以太和¶
八年立(集古録目)¶
¶
　　開府儀同三司崔守誠碑¶
¶
　　許康佐撰唐𤣥度分書并篆大和九年(諸道石刻録)¶
¶
<pb:KR3h0070_WYG_069-30b>¶
　　李石神道碑¶
¶
　　東都留守季徳裕撰工部侍郎栁公權書碑文殘缺¶
名字皆不可見考其世系事迹知為李石碑也碑以¶
大和中立在河隂(集古録目)¶
¶
　　散騎常侍黎公碑¶
¶
　　嗣子(名缺)書大和中立(訪碑録)¶
¶
¶
　　六藝之一録卷七十¶
¶

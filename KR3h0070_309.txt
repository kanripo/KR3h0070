# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.483194
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 309
<pb:KR3h0070_WYG_309-1a>¶
　　欽定四庫全書¶
¶
　　六藝之一録卷三百五十一　　錢唐倪濤撰¶
¶
　　厯朝書譜¶
¶
　　宋　　　仙真¶
¶
　　鍾離先生¶
¶
　　神仙鍾離先生名權不知何時人而間出接物自謂¶
生於漢呂洞賓於先生執弟子禮有問答語及詩成¶
集狀其貌者作偉岸丈夫或峩冠紺衣或虬髯蓬鬢¶
<pb:KR3h0070_WYG_309-1b>¶
不冠巾而頂雙髻文身跣足頎然而立睥睨物表真¶
是眼高四海而逰方之外者自稱天下都散漢又稱¶
散人甞草其為詩云得道高僧不易逢幾時歸去得¶
相從其字畫飄然有凌雲之氣非凡筆也元祐七年¶
七月亦録詩四章贈王定國多論精勤志學長生金¶
丹之事亹亹可讀終自論其書以謂學龍蛇之狀識¶
者信其不誣今御府所藏草書一　贈王定國詩(宣和¶
書譜)¶
¶
<pb:KR3h0070_WYG_309-2a>¶
　　鍾離權字雲房咸通中呂巖遊長安酒肆見一羽士¶
書三絶句於壁因揖問姓氏曰予居終南鶴嶺可從¶
予行否巖因隨之俄頃已至取筆於洞中草書一十¶
六字(呂真人傳)¶
¶
　　呂洞賓¶
¶
　　呂巖字洞賓河中永樂人少聦敏日記萬言號純陽¶
子咸通中舉進士第遊江州廬山以筯頭書劍詩於¶
壁初見若無字而墨蹟粲然透出壁後宋徽宗時自¶
<pb:KR3h0070_WYG_309-2b>¶
稱昌虚中往來諸琳宮善草書作枯籐遊絲勢一舉¶
筆數千絡繹不斷人争擕楮以請往往不與(呂真人傳)¶
回先生過湖州東林沈氏飲醉以石榴皮書其家東¶
老菴之壁(東坡集)¶
¶
　　大梁景徳寺峩眉院壁間有呂洞賓書數語字畫飛¶
動如翔鸞舞鳳非世間筆也(竹坡詩話)¶
¶
　　陳摶¶
¶
　　陳摶字圖南亳州真源人服氣辟穀居華山雲臺觀¶
<pb:KR3h0070_WYG_309-3a>¶
又止少華石室每寢處多百餘日不起太平興國中¶
來朝太宗待之甚厚賜號希夷先生(宋史)¶
¶
　　希夷先生字體雄偉不凡有古人法度(薛葸考功集)¶
¶
　　白玉蟾¶
¶
　　白玉蟾號瓊琯本姓葛名長庚大父有興福州閩清¶
縣人董教瓊州而生真人於瓊冒白姓遇泥丸真人¶
陳翠虚攜入羅浮遍遊名山善草書有龍翔鳳翥之¶
勢封紫清明道真人嘉定末詔徵赴闕對御稱㫖命¶
<pb:KR3h0070_WYG_309-3b>¶
館太乙宮一日不知所往(武夷山志)¶
¶
　　玉蟾生海南自號海瓊子蓬頭跣足一衲弊甚而神¶
清氣爽喜飲酒不見其醉出言成章文不加㸃隨身¶
無片紙落筆滿四方大字草書視之若龍蛇飛動兼¶
善篆隸(唐順之左編)¶
¶
　　武仙童¶
¶
　　觀妙先生朱白英邂逅武仙童後先生於仁廟時應¶
詔還山忽接仙童書殷勤誨諭其墨蹟因道君皇帝¶
<pb:KR3h0070_WYG_309-4a>¶
搜羅天下竒異句容令索取以進斯本舊偶摹冩令¶
工刋石庶永其傳(武仙童碑)¶
¶
　　道家¶
¶
　　陳景元¶
¶
　　道士陳景元字太虚號真靖自稱碧虚子建昌南城¶
縣人自幼喜讀書至老不倦凡道書皆手自校冩積¶
日窮年為之痀僂每著書十襲藏之有佳客至必發¶
函具鉛槧出客前以求㸃定其樂善不已又如此初¶
<pb:KR3h0070_WYG_309-4b>¶
遊京師居醴泉觀衆請開講神考聞其名詔即其地¶
設普天大醮命撰青詞以進既奏稱善得㫖賜對天¶
章閣遂得今師名又改章服累遷至右街副道籙己¶
卯乞歸廬山行李無他物百擔皆經史也所居以道¶
儒醫書各為齋館而區别之凡四方學者來從其遊¶
則隨所類齋館相與讐校於是人人得盡其學而所¶
藏號為完書所役二奴一曰黄精一曰枸杞馴而不¶
狡真有道者之所役也嘗與蔡卞論古今書法至歐¶
<pb:KR3h0070_WYG_309-5a>¶
陽詢則曰世皆知其體方而莫知其筆圎卞頗服膺¶
生平不喜作草字惟欲正書大抵祖述王羲之樂毅¶
論黄庭經下逮歐陽詢法度寺碑故其於古人法度¶
粗已贍足當其啟手足之時年已七十沐浴改衣韻¶
語長嘯一聲正坐而逝其語云昔之委和今之蜕質¶
非化非生復吾真宅世乃悟其尸解今御府所¶
藏八　正書　高士傳　陶隠居傳　樂毅傳　相¶
鶴經　陳諶等墓誌　種玉故事行書　巖棲賦¶
<pb:KR3h0070_WYG_309-5b>¶
試墨書等詩(宣和書譜)¶
¶
　　本朝小楷宋宣獻後僅陳碧虚一人(渭南集)¶
¶
　　碧虚子詩句字畫皆清婉可喜(朱子文集)¶
¶
　　道士陳景元書相鶴經¶
¶
　　自秦易篆為佐隸至漢世去古未逺當時正隸體尚¶
有篆籀意象厥後魏鍾元常及士季晉王世將逸少¶
子敬作小楷法皆出於遷就漢隸運筆結體既圜勁¶
淡雅字率扁而弗撱今傳世者若鍾書力命表尚書¶
<pb:KR3h0070_WYG_309-6a>¶
宣示世將上晉元帝二表逸少曹娥帖大令洛神帖¶
雖經摹拓而古隸典刑具在至江左六朝若謝宣城¶
蕭挹輩雖不以書名世至其小楷若齊海陵王志開¶
善寺碑猶有鍾王遺範至陳隋間正書結字漸方唐¶
初猶爾獨歐陽率更虞永興易方為長以就姿媚後¶
人競效之遽不及二人逺甚而鍾王楷法彌逺矣隋¶
世善書者多其間丁道䕶者不今不古遒媚有法今¶
觀碧虚子陳君小楷殊得道䕶筆勢亦可謂有意於¶
<pb:KR3h0070_WYG_309-6b>¶
古者也按隋經籍志唐藝文志相鶴經皆一卷今完¶
書軼矣特馬惣意林及李善注鮑照舞鶴賦鈔出大¶
畧今此本是矣而流俗誤録著王丞相集中且多舛¶
午今本雖非全篇然比世傳他本最精善真可垂永¶
云政和七年十月十一日於山陽衮華堂觀武陽黄¶
長睿書(東觀餘論)¶
¶
　　張有¶
¶
　　道士張有字謙中吴興人隠於黄冠善篆書法甚古¶
<pb:KR3h0070_WYG_309-7a>¶
撰復古編行於世皆寫篆非畫篆陳晞章友直文勛¶
輩縈毫拽墨如朽如畫筆癡而無神張有冩篆法神¶
明意用到昔人波瀾處(書史會要)¶
¶
　　饒節贈道士張謙中詩云道人髭鬚似民部平生篆¶
隸心獨苦世間筆墨一㸃無駸駸氣象追千古道人¶
得師在何許秦漢鼎彛周石鼓若嶧山碑若詛楚二¶
李而下初不數異時心醉不窺園依繩作直規作圓¶
一朝妙解古人意脱落尺度誠其天嗟君絶藝世無¶
<pb:KR3h0070_WYG_309-7b>¶
敵勿示時流渠未識我亦當年好古人為之推席三¶
嘆息(倚松老人集)¶
¶
　　吴興道士張有自幼喜小篆年六十著復古編二卷¶
據説文以為証其㸃畫㣲轉側縱横高下曲直毫髪¶
有差則形聲頓異自陽氷前後古人往往而失其精¶
且博如此(徐獻忠吴興掌故集)¶
¶
　　篆法自秦時李斯至宋吴興道士張有而止(研北雜志)¶
謙中篆法甚古龜山先生嘗叙其所為書故其名尤¶
<pb:KR3h0070_WYG_309-8a>¶
重(道園學古録)¶
¶
　　道士張有篆金剛經¶
¶
　　謙中之篆自成一家近當跋復古編頗詳此葢其真¶
蹟也然坡公有與趙清獻公帖示表忠觀碑額可用¶
張子野之孫有書之子野吴興人名先而此云追薦¶
亡父張三先生何邪更當詳考其間以祖為但以轉¶
為熙以薩為薛之類是終不欲書篆法之所無也(攻媿¶
集)¶
¶
<pb:KR3h0070_WYG_309-8b>¶
　　司馬鍊師¶
¶
　　司馬錬師善大篆及楷(書史會要)¶
¶
　　王易¶
¶
　　道士王易號青牎故樞宻王埜之孫初名進思官恵¶
院號淳齋善書而好吟以避世立兄子為子使出贅¶
復分田送其妻歸母家而自為道士(金華遊録)¶
¶
　　釋氏¶
¶
　　釋夢英¶
¶
<pb:KR3h0070_WYG_309-9a>¶
　　釋夢英衡州人效十八體書尤工玉箸嘗至大梁太¶
宗召之簾前易紫服去遊終南山當世名士如郭恕¶
先陳希夷宋翰林白賈大參黄中之儔皆以詩稱述¶
之師號宣義(墨池編)¶
¶
　　夢英千字文乾徳三年夢英篆并古文題額夫子廟¶
堂記唐程浩撰刋石在湖州臨安縣夢英重書妙高¶
僧傳序陶穀撰夢英書郭忠恕篆額夢英書偏傍字¶
源咸平六年元守全立王審亮勾當建(弇州山人藁)¶
<pb:KR3h0070_WYG_309-9b>¶
英公書正書第一篆次之分隸又次之(石墨鐫華)¶
¶
　　釋夢英書夫子廟堂記(題跋已見)¶
¶
　　釋夢英書偏傍字源(題跋已見)¶
¶
　　釋夢英書千文¶
¶
　　釋崇化¶
¶
　　釋崇化開寳時人太廟街近城有古觀音寺開寳皇¶
后命孫徳元畫西方净土極竒古精妙僅存半壁僧¶
崇化大師為之賛書亦有法(癸辛雜識)¶
¶
<pb:KR3h0070_WYG_309-10a>¶
　　釋縁概¶
¶
　　李覯答縁概師見示草書千字文詩云去年有使自¶
番陽手藉一函來我所發函乃是縁概書千字滿前¶
雲縷縷衆人飽食已用心欲噍伯英肥美處當時名¶
士嘉其能長序短篇聮繡組(旴江集)¶
¶
　　釋惟悟¶
¶
　　釋惟悟景祐中人字法清緊遒上(墨林快事)¶
¶
　　宋中書門下牒永興軍一通乃宋仁宗因范雍之改¶
<pb:KR3h0070_WYG_309-10b>¶
地為學欲請九經書籍者當時眉陽僧惟悟正書上¶
石字畫遒勁有歐陽率更遺法(𤣥牘記)¶
¶
　　釋思聦¶
¶
　　釋思聦字聞復錢塘人七嵗善彈琴十二捨琴而學¶
書書既工十五捨書而學詩詩有竒語老師宿儒皆¶
敬愛之秦少㳺取楞嚴文殊語字之曰聞復(東坡集)¶
¶
　　釋意祖¶
¶
　　釋意祖蜀人子由自河朔持蘭亭歸寳月大師惟簡¶
<pb:KR3h0070_WYG_309-11a>¶
請其本令左綿僧意祖模刻於石(東坡集)¶
¶
　　釋希白¶
¶
　　釋希白字寳月號慧照大師長沙人慶厯中嘗以淳¶
化閣帖模刻於潭之郡齋(書史會要)¶
¶
　　諤師¶
¶
　　魏野送諤師赴王寺丞名寫碑詩云才高吐鳳欺黄¶
絹墨妙迴鸞命碧雲雙美便堪傳萬古羲之書法退¶
之文(鉅鹿東觀集)¶
¶
<pb:KR3h0070_WYG_309-11b>¶
　　釋希賜¶
¶
　　釋希賜英州人英州郡守何智甫疊石為橋東坡作¶
四言詩一首石刻不存今刻乃希賜所書也(容齋三筆)¶
¶
　　釋若逵¶
¶
　　蘇東坡書若逵所書經後云若逵所書二經經為幾¶
品品為幾偈偈為幾句句為幾字字為幾畫其數無¶
量而此字畫平等若一無有高下輕重大小(東坡集)¶
¶
　　釋道&KR0343;¶
¶
<pb:KR3h0070_WYG_309-12a>¶
　　釋道潛號參寥子錢塘人哲宗朝賜號妙緫大師為¶
蘇眉山客唱和往還形於翰墨(參寥子集)¶
¶
　　參寥書謹嚴而疎蕩稱其為人(北磵文集)¶
¶
　　釋頴徳秀¶
¶
　　老坡與參寥帖云頴書栁鬼傳遒婉而勁文賦尤老¶
成(北磵文集)¶
¶
　　釋慈賢¶
¶
　　楊伯嵓藏林彦祥廬鴻草堂圖雲錦淙歌釋慈賢書¶
<pb:KR3h0070_WYG_309-12b>¶
(雲煙過眼録)¶
¶
　　釋淨曇¶
¶
　　楊伯嵓藏林彦祥盧鴻草堂圖十志詩其一則淨曇¶
書(仝上)¶
¶
　　釋仲殊¶
¶
　　楊伯嵓藏林彦祥盧鴻草堂圖十志詩其九則仲殊¶
書(仝上)¶
¶
　　釋言法華¶
¶
<pb:KR3h0070_WYG_309-13a>¶
　　言法華工書蘇軾嘗云僕書作意便髣髴似蔡君謨¶
得意便似楊風子更放則似言法華矣(書史㑹要)¶
¶
　　敷道人¶
¶
　　敷道人作字筆勢遒勁可愛(山谷集)¶
¶
　　政禪師¶
¶
　　政禪師秦少游絶愛其書問其筆法政曰書心畫也¶
作意則不妙耳喜求兒童字觀其純氣少游見其功¶
臣山書歎為非積學所至(文字禪)¶
¶
<pb:KR3h0070_WYG_309-13b>¶
　　釋昭黙¶
¶
　　釋昭黙書暮年精妙自臥疾後無他嗜好以翰墨為¶
能事(仝上)¶
¶
　　釋瑛公¶
¶
　　釋瑛公風骨清臞與南州名士㳺淡然無營獨杜門¶
手冩華嚴經精妙簡逺之韻出於顔栁(文字禪)¶
¶
　　南禪師¶
¶
　　黄龍南禪師手録四十二章經筆法深穏莊重而瘦¶
<pb:KR3h0070_WYG_309-14a>¶
得顔平原用筆意(文字禪)¶
¶
　　釋克文¶
¶
　　釋克文號雲菴閿鄉鄭氏子南禪師之的嗣禪師學¶
顔魯公最有工當時歸南公者無不學之然無出雲¶
菴之右者(同上)¶
¶
　　道人栖公¶
¶
　　道人栖公書大方廣佛華嚴經於方册中其輕妙可¶
以一掌置開編蠕蠕如行螘熟視之其横斜曲直重¶
<pb:KR3h0070_WYG_309-14b>¶
交反仄曲盡其妙不啻如擘窠大書(文字禪)¶
¶
　　釋敏傳¶
¶
　　釋敏傳能書筆禇不擇精粗飛翰如蠶食葉俄頃千¶
字横斜布列擘窠棊畫(文字禪)¶
¶
　　宗上人¶
¶
　　宗上人東甌人書僧寳傳謹楷精嚴賢於率更逺甚¶
(文字禪)¶
¶
　　圓上人¶
¶
<pb:KR3h0070_WYG_309-15a>¶
　　圓上人臨川人書僧寳傳小字薄紙畫畫精誠(清河書書¶
舫)¶
¶
　　釋法暉¶
¶
　　政和二年天寧節以細書經塔來上效封人祝萬嵗¶
夀作正書如半芝麻粒寫佛書十部曰妙法蓮華經¶
曰楞嚴經曰維摩經曰圓覺經曰金剛經曰普賢行¶
法經曰大悲經曰佛頂尊勝經曰延夀經曰仁王䕶¶
國經自塔頂起以至趺座層級鱗鱗不差毫末説者¶
<pb:KR3h0070_WYG_309-15b>¶
謂作此字時取竅宻室正當下筆處容光一㸃明而¶
不曜故至細可書復有瞭然眸子方辦兹事然其字¶
累數百萬不容脱落而始終如一亦誠其心則有是¶
耶今御府所藏正書一細書經塔(宣和書譜)¶
¶
　　釋法具¶
¶
　　釋法具字圓復紹興初詩僧也有月夜遊錢塘江詩¶
云小舟為我載月色白沙翠竹光相射後云白下金¶
陵四百年無此豪逸(攻媿集)　法具能詩字體效王荆¶
<pb:KR3h0070_WYG_309-16a>¶
公(容齋三筆)¶
¶
　　釋處嚴¶
¶
　　釋處嚴字伯威姓賈氏自號潛澗温州樂清人博學¶
詩文尤典重且工書有晉宋法甞手書法華光明二¶
經以報母徳又書華嚴經八十卷首末不懈字法益¶
工(王十朋梅溪文集)¶
¶
　　釋温日觀¶
¶
　　釋温日觀居葛嶺瑪瑙寺人但知其畫葡萄不知其¶
<pb:KR3h0070_WYG_309-16b>¶
善書也世傳葡萄多贋其真者枝葉鬚梗皆草書法¶
也(剡源集)¶
¶
　　温日觀書心經¶
¶
　　温上人面目嚴冷人欲求一笑而不可得亦不肯輕¶
諂人遇其性所喜悦驩然自留得錢出户即散施貧¶
者或多則袖携以訪失職賢士大夫而與之布袍葛¶
屨放浪嘯傲於西湖三竺間五十年吾觀其人視策¶
名貨利為何等物故其翰墨流落人間足堪把玩又¶
<pb:KR3h0070_WYG_309-17a>¶
善以意冩葡萄遊戲遇物立成至有氣力者具紙素¶
邀之輒又一筆不與聞東昌程仲彬云時時過其家¶
傾懐盡興淋漓揮灑皆不求而作此卷心經乃其行¶
書尤為難得徐氏幸寳藏之(剡源集)¶
¶
　　峨眉道者¶
¶
　　峨眉道者居大梁景徳寺二十年沐浴端坐而逝書¶
長短句於堂側壁上絶高處云明月斜西風冷今夜¶
故人來不來教人立盡梧桐影字畫飛動如翔鸞舞¶
<pb:KR3h0070_WYG_309-17b>¶
鳳非世間筆也(竹坡詩話)¶
¶
　　釋彦修¶
¶
　　釋彦修草書亦自楊少師出十得其六七焉(墨林快事)¶
¶
　　釋彦修草書¶
¶
　　自懐素以草書名唐後夢英以篆𨽻聞然草未嫻也¶
知解梁郡李丕緒所刻僧彦修書絶句二首乃其自¶
媿風塵思抉樊而出者詩僅成語然英公於搢紳一¶
語之奬即亟亟自述以誇人此詩於君之賜號賜院¶
<pb:KR3h0070_WYG_309-18a>¶
視之若凂惟以自憫其勤苦其人之賢不肖何如也¶
字亦自楊少師出十得其六七焉然少師亦宋人標¶
榜之耳非定論也天啓乙丑九月十三日(𤣥牘紀)¶
¶
　　釋省欽¶
¶
　　釋省欽善八分書太宗召於殿上書數行得賜紫衣¶
(小畜集)¶
¶
　　釋正蒙¶
¶
　　釋正蒙書得誠懸法(石墨鎸華)¶
¶
<pb:KR3h0070_WYG_309-18b>¶
　　釋懐賢¶
¶
　　釋懐賢字潛道姓何氏温州永嘉人天禧二年受具¶
戒時年四嵗多才藝工於詩字畫有法賜號圓通大¶
師(淮海集)¶
¶
　　釋淨師¶
¶
　　釋浄師住杭州臨平廣嚴院善草聖圓熟有法紹¶
興初被召作草首書名花傾國兩相歡帝不悦賜罷¶
今錢唐人家所收稱王逸老合作者皆其書也(書史會要)¶
¶
<pb:KR3h0070_WYG_309-19a>¶
　　釋省言¶
¶
　　趙崡云得心經序於報恩寺壁間唐南陽忠國師述¶
宋九華山僧省言書書全出伯施幾於亂真(石墨鎸華)¶
¶
　　總持院老僧¶
¶
　　總持院老僧年七十及從徐師川遊能寫字鼔琴(乾道¶
庚寅奏事録)¶
¶
　　山隂僧¶
¶
　　山陰僧偽作王大令保母墓志韓侂胄以千緡市其¶
<pb:KR3h0070_WYG_309-19b>¶
石(洞天清録)¶
¶
　　釋寂照¶
¶
　　釋寂照號圓通大師日本僧不通華言習王右軍書¶
頗得其筆法章草特妙中土能書者亦鮮及紙墨尤¶
精景徳三年入貢上召見賜紫衣束帛(楊文公談苑)¶
¶
　　釋顥彬茂　廬山人善王書(已下俱見皇宋事實類苑)¶
¶
　　釋夢貞　闗右人善栁書¶
¶
　　釋苑基　浙東人善顔書多寫碑石印板皆不下前輩¶
¶
<pb:KR3h0070_WYG_309-20a>¶
　　釋恵崇　夀春人善王書(以下俱見書史會要)¶
¶
　　釋行霆　行霆嘗從吳興宋杞作篆¶
¶
　　釋徳止　號清谷善屬文尤工正書¶
¶
　　釋省肇　廬山人工行書廬山多有所書碑刻¶
¶
　　釋思齊　杭人書師栁公權有所書放生池碑在杭州¶
¶
　　釋從宻　字世疎長沙人以草聖為世所稱¶
¶
　　釋仁濟　字澤翁姓童氏書師蘇軾¶
¶
　　釋宗相　善詩章字學精博¶
¶
<pb:KR3h0070_WYG_309-20b>¶
　　釋了性　餘杭人精於醫而善草書¶
¶
　　釋雲勝　宋譯三藏聖教序釋雲勝書(已下俱見石刻)¶
¶
　　釋嗣端　藍田縣修夫子廟碑釋嗣端書¶
¶
　　釋静已　釋静已書偈語碑在西安府學¶
¶
　　釋善儁　普濟禪院碑釋善儁書¶
¶
　　釋静萬　慈雲寺詩釋静萬書¶
¶
　　釋仁欽　靈巖寺有仁欽篆書心經¶
¶
　　釋和公　栁栁州曹溪大鑒禪師碑長老和公更書¶
¶
<pb:KR3h0070_WYG_309-21a>¶
　　釋懐則　攝山棲霞寺碑釋懐則集右軍書¶
¶
　　釋恵曇　真空壇記知塔恵曇書¶
¶
　　釋宗&KR1330;　草堂寺舎利亭記釋宗&KR1330;書¶
¶
　　婦女¶
¶
　　朱嚴妻¶
¶
　　王禹偁贈朱嚴詩妻裝書卷停燈坐自注云嚴妻能¶
書(小畜集)¶
¶
　　安國夫人崔氏¶
¶
<pb:KR3h0070_WYG_309-21b>¶
　　安國夫人崔氏(韓琦妻)善書札體法甚老殊無婦人氣¶
(安陽集)¶
¶
　　夏竦¶
¶
　　夏竦妻楊氏工筆札(宋史夏竦傳)¶
¶
　　天水郡太君權氏¶
¶
　　天水郡太君權氏善草隷書誦數經能畧通其説(臨川¶
集)¶
¶
　　郭氏¶
¶
<pb:KR3h0070_WYG_309-22a>¶
　　郭氏曽祖恕祖遵式父昭晦聦明孝謹能讀書史善¶
書畫選歸於皇從孫右監門衛將軍世單封武昌縣¶
君(歐陽文忠公集)¶
¶
　　和國夫人¶
¶
　　和國夫人王氏宗室趙仲輗室能詩章善字畫(書史會要)¶
¶
　　史琰¶
¶
　　史琰字炎玉州刺史張誾聘為冡子祺之配祺亦有¶
才倡和成集名曰和鳴作字用秃筆體法古勁(蜀中詩話)¶
¶
<pb:KR3h0070_WYG_309-22b>¶
　　唐氏¶
¶
　　唐氏能書梅堯臣泗州觀唐氏書詩云唐氏能書十¶
載聞誰教精絶到紅裙百金買盡蒲葵扇不必更求¶
王右軍(宛陵集)¶
¶
　　章煎¶
¶
　　章煎友直女工篆書傳其家學友直執筆自高壁直¶
落至地如引繩而煎亦能如其父(書史㑹要)¶
¶
　　徐清¶
¶
<pb:KR3h0070_WYG_309-23a>¶
　　徐清字静之蓬萊女官也下西里王氏詩作謝體書¶
效黄魯直妍妙可喜(陳后山集)¶
¶
　　李清照¶
¶
　　李清照號易安居士濟南人禮部員外郎格非女知¶
湖州趙明誠室¶
¶
　　易安居士能書能畫而又能詞而尤長於文藻迄今¶
學士每讀金石録序頓令心神開爽何物老嫗生此¶
寧馨大竒(才婦録)¶
¶
<pb:KR3h0070_WYG_309-23b>¶
　　李易安一剪梅詞¶
¶
　　易安詞藁一紙乃清閟閣故物也筆勢清真可愛此¶
詞潄玉集中亦載所謂離别曲者邪卷尾畧無題識¶
僅有㸃定兩字耳(書畫舫)¶
¶
　　慶國夫人邢氏¶
¶
　　余與天台謝傑景英為忘年交謝趙出也為余言外¶
氏丞相家法甚悉今見邢氏趙夫人手書戒婦子一¶
紙往往與景英語合邢尚書趙丞相事具國史至其¶
<pb:KR3h0070_WYG_309-24a>¶
故家典刑要自令人起敬(止齋集)¶
¶
　　徐夫人¶
¶
　　徐氏諱藴行自號悟空道人臨川蔡教授詵之母學¶
虞書得楷法(誠齋集)¶
¶
　　蔡子羽母徐氏三衢人宣和間刑部侍郎諱敷言之¶
女&KR0343;心内典學虞世南書嘗手寫華嚴經梁武懴皆¶
終部帙(平園集)¶
¶
　　蔡同年之母徐夫人手寫佛經九十五卷得唐人筆¶
<pb:KR3h0070_WYG_309-24b>¶
法字畫亦細楷(止齋集)¶
¶
　　趙夫人¶
¶
　　趙夫人廣州鈐轄俞似妻英州之北三十里有金山寺¶
法堂後壁題兩絶句廣州鈐轄俞似妻趙夫人所書¶
詩句灑落不凡而字畫徑四寸遒健類薛稷極可喜¶
(容齋集)¶
¶
　　張氏¶
¶
　　張氏蜀之故家漢御史綱之後通判宋若水之妻也¶
<pb:KR3h0070_WYG_309-25a>¶
性賢孝讀書史善筆札通古今識義理而不肯為辭¶
章其方直之操士大夫或有愧焉(朱子文集)¶
¶
　　游氏¶
¶
　　建安郡夫人游氏贈光禄大夫黄崇妻而子則端明¶
殿學士中也建安建陽人幼受班昭女訓通大義至¶
他組紉筆札之藝皆不待刻意而能輒過人(朱子文集)¶
¶
　　謝夫人¶
¶
　　謝夫人譚文初妻潁川汝陰人居家雞晨以興家之¶
<pb:KR3h0070_WYG_309-25b>¶
事無不遍視舎此則讀書觀古文書畫二事皆精(鄭俠¶
西塘集)¶
¶
　　楊氏¶
¶
　　寧宗皇后妹時稱楊妹子書法類寧宗馬逺畫多其¶
所題(書史㑹要)¶
¶
　　方氏¶
¶
　　方氏桐廬人陳暉經畧子婦臨蘭亭并自作草書極¶
可觀(畫繼)¶
¶
<pb:KR3h0070_WYG_309-26a>¶
　　吴氏三一娘¶
¶
　　樓鑰云今玉篇惟越本最善末題云㑹稽吴氏三一¶
娘冩問之越人無能知者楷法殊精(攻媿集)¶
¶
　　朝雲¶
¶
　　朝雲(東坡侍妾)朝雲始不識字晩忽學書麤有楷法從泗¶
上比丘尼義冲學佛亦畧聞大義(東坡集)¶
¶
　　翠翹¶
¶
　　翠翹洪内翰侍妾字畫婉媚(書史㑹要)¶
¶
<pb:KR3h0070_WYG_309-26b>¶
　　田田　錢錢¶
¶
　　田田錢錢辛棄疾二妾也因其姓而名之皆善筆札¶
常代棄疾答尺牘(書火㑹要)¶
¶
　　意真¶
¶
　　意真劉光世侍兒嚴州烏石寺在高山之上有岳武¶
穆飛張循王俊劉太尉光世題名劉不能書令侍兒¶
意真代書姜堯章題詩云諸老凋零實可哀尚留名¶
字壓崔嵬劉郎可是疎文墨幾㸃臙脂浣緑苔(鶴林玉露)¶
¶
<pb:KR3h0070_WYG_309-27a>¶
　　王英英¶
¶
　　王英英楚州官妓也學顔魯公書蔡襄教以筆法晩¶
年作大字甚佳(書史㑹要)¶
¶
　　梅堯臣贈詩曰山陽女子大字書不學常流事梳洗¶
親傳筆法中郎孫妙畫蠶頭魯公體又觀王氏書詩¶
云先觀雍姬舞六么妍葩發艶春風搖舞罷英英書¶
大字玉指握管濃雲飄風馳雨驟起變怪文鰩晝飛¶
明珠跳(究陵集)¶
¶
<pb:KR3h0070_WYG_309-27b>¶
　　楚珍¶
¶
　　楚珍彭澤娼女草篆八分皆工(書史㑹要)¶
¶
　　馬眄¶
¶
　　馬眄徐州營妓也性恵麗蘇軾守徐日甚喜之能學¶
軾書得其髣髴軾嘗書黄樓賦未畢眄竊效書山川¶
開合四字軾見之大笑略為潤色不復易之今碑四¶
字乃眄筆也(書史㑹要)¶
¶
　　陳湘¶
¶
<pb:KR3h0070_WYG_309-28a>¶
　　陳湘衡陽妓也歌舞出其類學書作小楷(山谷集)¶
¶
　　趙總憐¶
¶
　　趙總憐能著棊冩字分茶彈琴(向子諲酒邉集)¶
¶
　　蘇氏¶
¶
　　蘇氏建寧人淳祐間流落樂籍以蘇翠名能八分書¶
(書史㑹要)¶
¶
　　嚴蕊¶
¶
　　嚴蕊字幼芳天台營妓也善琴奕書畫(書史㑹要)¶
¶
<pb:KR3h0070_WYG_309-28b>¶
　　墨娥¶
¶
　　墨娥姑臧太守張憲妓也嘗代憲書札(荻樓雜抄)¶
¶
　　丁夫人¶
¶
　　丁氏洪慶善夫人賢而有文字畫勁麗(張綱華陽老人集)¶
¶
　　胡夫人¶
¶
　　胡元功尚書之女黄由之夫人善筆札時作詩文亦¶
可觀自號恵齋居士(長洲志)¶
¶
　　遼¶
¶
<pb:KR3h0070_WYG_309-29a>¶
　　耶律羅卜科¶
¶
　　耶律羅卜科字信寧太祖之從姪也初太祖制契丹¶
國字羅卜科以賛成功授林牙監修國史(遼史)¶
¶
　　耶律庶成¶
¶
　　字喜隠小字陳六幼好學書過目不忘善遼漢文字¶
於詩尤工重熙初補牌印郎君累遷樞宻直學士初¶
契丹醫人鮮知切脈審藥上命庶成譯方脈書行之¶
自是人皆通習雖諸部族亦知醫事時入禁中參决¶
<pb:KR3h0070_WYG_309-29b>¶
疑議有詩文行於世(遼史)¶
¶
　　圖魯卜¶
¶
　　圖魯卜字鐸衮官至崇義軍節度使幼聰敏及製契¶
丹大字圖魯卜賛成為多(書史㑹要)¶
¶
　　鄭熙　燕山雲居寺碑鄭熙書(以下俱石刻)¶
¶
　　釋徳麟　元祐唐寺碑釋徳麟書¶
¶
　　釋真延　三教寺佛頂尊勝陀羅尼幢記釋真延書¶
¶
　　釋肅囘　感化寺碑釋肅囘書¶
<pb:KR3h0070_WYG_309-30a>¶
¶
¶
¶
¶
¶
¶
¶
¶
<pb:KR3h0070_WYG_309-30b>¶
¶
¶
¶
¶
¶
¶
¶
¶
　　六藝之一録卷三百五十一¶
¶

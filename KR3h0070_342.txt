# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.968885
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 342
<pb:KR3h0070_WYG_342-1a>¶
　　欽定四庫全書¶
¶
　　六藝之一録卷三百八十四　　錢唐倪濤撰¶
¶
　　厯朝書譜七十四¶
¶
　　元賢墨蹟　　詩翰¶
¶
　　柯敬仲次謙父詩帖(行楷書藍花牋)¶
¶
　　謙父監漕有山林小像文器漕使為唱以詠¶
之謹次其韻柯九思頓首¶
¶
　　青松白石豈易䑒緑鬢朱顔似謫仙鳷鵲承恩陪往日¶
<pb:KR3h0070_WYG_342-1b>¶
麒麟圖像看他年身居鐘鼎多清事志在山林入短篇¶
倡和紛紛綴珠玉因知大府盛才賢元統乙亥十月錫¶
訓堂書¶
¶
　　朱睢陽白下長干詩帖(行書)¶
¶
　　白下長干春水生送子束書燕薊行幽燕路曼多荆棘¶
浮雲野甸春㝠㝠聞道彭城舊郛外暴骨遍野無人耕¶
念子欲行意良苦躡屩擔簦道誰祖家有慈闈鶴髪親¶
紉鍼為子完衣布毛檄韓箋未可期行行迴首望吳堤¶
<pb:KR3h0070_WYG_342-2a>¶
倚門心切須早歸莫學温太真忠義慨慷天下士斷裾¶
一事令人嗤至正甲午七月朢後朱徳潤漫賦贈别¶
¶
　　邾仲誼寄徳機詩帖¶
¶
　　詩寄徳機判簿¶
¶
　　十載無家客東西幾播遷已拚書馬劵留作買山錢處¶
處荆花好枝枝棣蕚連將車日来往便比草堂前六月¶
廿七日書扵吳中客船經¶
¶
　　饒介之雜詩帖¶
¶
<pb:KR3h0070_WYG_342-2b>¶
　　病中對梅花欣然有作若有會也録似西塾¶
孟載李迪兩先生一笑介頓首¶
¶
　　病中雅量豈堪論澄水能清撓不渾除却妙香無長物¶
祇應静坐洗煩言幾叢晩菊今耆舊一樹寒梅老弟昆¶
曽住鍾山安石里傍人猶恐我争墩¶
¶
　　書後見剰紙就寫上所有者夜坐一首¶
¶
　　學黙三年漫不譍流光一去意無徵縁如白髮因循染¶
道似山青自在凝猶有形骸生影迹却將文字寄名稱¶
<pb:KR3h0070_WYG_342-3a>¶
一川月色多於水更著秋霜見底澄¶
¶
　　夢中一首¶
¶
　　流水無心兢孤雲與客同坐深明月下行盡亂山中花¶
落聞啼鳥松涼愛御風懸知皆夢境一笑萬縁空至正¶
廿五年十二月十日在采蓮涇梅花樹下寫¶
¶
　　東望大瀛海影落扶桑弓三洲直如矢正射三山中三¶
山負曉日曉日波浪紅仙人不騎鶴所適多御風秦君¶
家三洲長與仙人通即之不可見忽爾能相靣翩翩頭¶
<pb:KR3h0070_WYG_342-3b>¶
上巾舉舉塵中扇髙談清溽暑知子不貧賤閒居寡良儔¶
有酒不自薦此日亦足醉况得邦之彦小醉須解酲大¶
醉不用醒平生慎許可祇有一劉伶太湖三萬頃七十¶
二峯青頗貯山水秀閉門修酒經白雲生硯石疎雨灑¶
忩櫺子上三洲去手杯猶未停　昨賦此送秦文仲愽¶
士還三沙今李察秀才来誦此遂書遺之芥叟記¶
¶
　　王季野呈叔方詩帖¶
¶
　　畛拙作數首録呈叔方尊兄施郢斤是幸¶
¶
<pb:KR3h0070_WYG_342-4a>¶
　　早春十詠¶
¶
　　春日流熈熈朱光射屋角晶熒動几案焜燿穿簾幕淑¶
氣襲人温輕寒側衣薄晴忩坐来久盎背真意樂¶
¶
　　東風生庭隅拂拂翻衣浪仁及紅綻柯徳布緑回望芳¶
情達金閨誦聲遞書幌池塘溢波瀾柔條欣駘蕩¶
¶
　　江梅獨清髙不與花争發自是氷雪姿豈受鉛華奪故¶
来風雪底玉人相蹙頞照水昏黄時孤標更超越¶
¶
　　依依垂楊柳青眼窺陽春年年郵亭路攀折送行人臨¶
<pb:KR3h0070_WYG_342-4b>¶
風搴翠縷映日鎔黄金如何不自持飄揚逐芳塵¶
¶
　　蹁躚先春雀風暖喧晴簷驚人鮮得食闞階無停瞻不¶
趨太倉中小腹恣屬厭髙秋寒露下大水須深潜¶
¶
　　春流溢芳塘倒影開天鏡漪漪緑生漣漾漾玉澄瑩閒¶
鷗可尋盟㳺魚樂行泳清斯清濯纓鑑心鑑其定¶
¶
　　鮮鮮墻根草春染千堆藍光凌青袍色夢入新詩譚胡¶
馬思塞北陽烏辭江南欣然鬱吾目生意性所耽¶
¶
　　提壺勸客飲布穀催農耕農耕困耒耜客飲酣簫筝勞¶
<pb:KR3h0070_WYG_342-5a>¶
逸分已定廢興時改更物生固如此天運還循行¶
¶
　　朝来睡未足兩眼猶眵昏春事已爛漫我懷獨濁渾驥¶
尾不可附虎舌誰能捫芳塵困涸轍北溟思鯨鯤¶
¶
　　天公妙莫測百卉巧剪裁朱朱與白白脂粉如匀腮澤¶
沾無遺物燒却緑回荄痼隂少成實涉山乏良材¶
¶
　　自遣¶
¶
　　江湖肆鯨鱣溝渠難容身人情不千日世事有兩心朝¶
暮有顯晦日月常升沈天道我欲問其理幽且深¶
¶
<pb:KR3h0070_WYG_342-5b>¶
　　生成無根蒂飄忽寄此身顧盼絶青眼相交少赤心芝¶
蘭棘溷發泥沙玉空沈乾坤信浩蕩滄溟千古深¶
¶
　　放慵¶
¶
　　愁到心常結事過心自涼幽憂漫成疾慵放且何妨籠¶
鶴聲難出床龜息穏藏浮生付天地澄慮博山香¶
¶
　　晚思¶
¶
　　薰風向晩息吹動一身愁意合情終美心離事只休鳥¶
衝殘日度雲逐暮天流合古無窮恨令人早白頭　王¶
<pb:KR3h0070_WYG_342-6a>¶
畛頓首¶
¶
　　張仲舉與季境詩¶
¶
　　公子翩翩英妙時蹔煩出使到京師長河春漲魚龍水¶
别驛風生鳥隼旗家自烏衣通世譜人從鳯閣識朝儀¶
舊逰賓客頭如雪屬目雲霄未厭遲¶
¶
　　逺憶淮南后土祠君歸春已發璚枝好尋月下吹簫處¶
猶及花前把酒巵錦瑟金錢餘舊伴烏絲紅袖有新詩¶
故人相見如相問老盡當年杜牧之　季境歸㑹克明¶
<pb:KR3h0070_WYG_342-6b>¶
元璋二老友出似一笑張翥¶
¶
　　張仲舉贈松雲詩¶
¶
　　次韻圭齋先生寄贈松雪隠居老蛻翥上¶
¶
　　燕垂趙際中有村正在西湖之上源源頭落花每流出¶
亦有浴鳬時在亹隠君葺茅據幽勝彷彿小莊如陸渾¶
環之蒼松數十樹㧞出太古虚無根攅峯疊壁何盤盤¶
地多磽磝少平原先生生計雖苦薄最喜静無人事繁¶
黄精本肥术苗膬疆埸有𤓰牢有豚吟詩作畫百不理¶
<pb:KR3h0070_WYG_342-7a>¶
一家笑語常春温功名祗遺世途累飽暖已荷皇天恩¶
近聞京志將脫藁貫穿百氏手自繙朱黄堆案墨滿硯¶
鈔寫况有能書孫雲晴輒尋羽客去穀熟方来山鳥喧¶
土床暖炕石窰炭黍酒香注田家盆要知精舍白鹿洞¶
不待公車金馬門¶
¶
　　髙則誠寄倪仲權詩并識卷(行楷書)¶
¶
　　十五明星近紫宫熏爐香裏珮玲瓏省郎趨幕皆時彦¶
元帥臨邊蹔總戎黄閣風雲開盛世蒼生霖雨望羣公¶
<pb:KR3h0070_WYG_342-7b>¶
當年禮樂三千字今日須看及物功¶
¶
　　處士祠邊梅已放遙知載酒到巖阿西山烟靄連朝好¶
南省官曹暇日多詞客錦牋題水調佳人翠袖拂雲和¶
馬蹄歸踏黄昏月一路清香送玉珂　寄月彦明省郎¶
二首¶
¶
　　憶昔開元有道時官僚濟濟盛威儀樓通華蕚諸王過¶
仗入芙蓉百辟隨回首漁陽急鼙鼓傷心劍閣駐旌旗¶
曲江廢苑重歸日舊日宫奴髩亦絲　題開元人物圖¶
<pb:KR3h0070_WYG_342-8a>¶
暨陽别駕真清官彈琴誦書民自安幽居却近范蠡宅¶
官舍政俯西施灘水聲入林竹根泠山雲落机香爐寒¶
有客打門求妙墨家僮莫放硯池乾　過達天山别駕¶
所居¶
¶
　　寧胡閼氏出塞城鼙婆聲斷淒龍庭邊雲竟與漢月隔¶
野草空作春風青漢庭公卿無逺舉却使嬌姿嫁别土¶
豈知劉白與楊樊復把丹青罔人主當時國計不足論¶
佳人失節尤可歎一從雕陶莫臯立回首不念稽侯㹪¶
<pb:KR3h0070_WYG_342-8b>¶
綱常紊亂乃至此千載玉顔猶可恥蛾眉倘不嫁單于¶
滅火安知非此水良工妙畫不必觀勿因一女譏漢元¶
宫闈制馭茍失道肘腋變起非一端君不見玉環自被¶
阿犖汚豈是丹青解相誤　題昭君出塞圖¶
¶
　　珊瑚樹倚碧闌玕曽入西青畫裡看今日五雲仙閣逺¶
夢回烟雨楚江寒　題柯敬仲竹石¶
¶
　　楊柳樓前白鼻騧金鞍披了喚名娃重簾深處無風雨¶
肯信春寒瘦杏花　莫春即事¶
¶
<pb:KR3h0070_WYG_342-9a>¶
　　刺桐花開山雨晴緑樹上有黄鸝鳴杖藜出門看山色¶
恰見小池新水生　喜晴¶
¶
　　昨夜山中宿雨晴白雲緑樹最分明茅堂早起無他事¶
去看溪南新水生　題青山白雲圖　永嘉髙明録呈¶
此予往日在越中録寄倪君仲權之詩今十餘年矣意¶
其不投之苦海則亦當供醬蒙矣仲權乃裝潢為卷帙¶
列之於諸名勝間矧當時事轇轕世方以詩文束髙閣¶
而仲權於朋友之片言隻字亦無遺棄亦可見其好尚¶
<pb:KR3h0070_WYG_342-9b>¶
之清交道之厚而不為世變所移者也惜也予之學問¶
名位視往日不少加進徒負故人期待之意耳展卷一¶
覽慨歎不已因書于左方以自警云髙明¶
¶
　　顧仲瑛虎邱詩帖(行楷書)¶
¶
　　登虎邱有感(行楷書)¶
¶
　　栁條折盡尚東風杼軸人家户户空只有虎邱山色好¶
不堪又在客愁中¶
¶
　　虎邱城外髑髏臺無數紅花帶血開静聴劍池池内水¶
<pb:KR3h0070_WYG_342-10a>¶
聲聲引上轆轤来¶
¶
　　僕將發濠梁因登虎邱辱彬上人欵茶話間始知居中¶
禪師住此已久翻思二十年前與姚子章同見時真若¶
夢寐何相見之縁若是又值吾師逺出僕此行亦不知¶
何日還鄉謾寫前詩托古道轉達且當一番相見他日¶
南歸却来座下作有髮侍者也三月廿六日金粟道人¶
顧阿瑛合什附寄居中禪師侍香者¶
¶
　　錢思復幽人詩帖(行書)¶
¶
<pb:KR3h0070_WYG_342-10b>¶
　　幽人好樓居曽梯離塵垢俯瞰江練澄仰瞰雲幕收須¶
臾獨憑闌萬象森列宿先得海底月飛光入忩牖犀然¶
牛渚分珠吐蚌胎剖吹笛和龍吟金蟇落吾手舉桮縱¶
鯨吸玉兔墮吾口天髙豁懷抱露下濕衣袖清氣滿乾¶
坤識此幾人否豈惟樓得之吾心月自有對影舞且歌¶
太白千古友曲江老人錢惟善¶
¶
　　錢思復田家詩帖(行草書小字自注)¶
¶
　　新正試筆次韻清溪野史髙作曲江錢惟善¶
<pb:KR3h0070_WYG_342-11a>¶
上¶
¶
　　田家欲雨惟看月人日多隂重卜年髩雪紛紛梳易落¶
燈花冋冋笑堪憐擬尋夢草池邊句即買浣花溪上船¶
風俗再淳民樂業欲看斗米直三錢(夢草作靈運浣花作少陵)¶
¶
　　周伯琦藏經銘詩¶
¶
　　鶴齋隠君浮海至京師為其母夫人請銘于¶
中書參政危君既得之復来吳謁予求篆題¶
并以承旨張君藏經銘求予古篆恐難其書¶
<pb:KR3h0070_WYG_342-11b>¶
賦三絶句以請予嘉其篤孝即書以貽之仍¶
次韻為答時至正癸卯季春上吉也老友鄱¶
陽周伯琦上¶
¶
　　蓼莪報徳自難忘浮海飄然一葦航萬里得銘如見母¶
何慚蛇蚓助餘光¶
¶
　　陜郊古句人争誦義訓猶如教一經慈範堂堂傳百世¶
故應玉樹長階庭¶
¶
　　共望江東日暮雲吳門十載對殘春論文何日同尊酒¶
<pb:KR3h0070_WYG_342-12a>¶
但恐詩成泣鬼神　是日書于寓館之交翠亭¶
¶
　　楊㢘夫寄元鎮詩蹟¶
¶
　　祇陀山下問幽居新長青松六七株見説近前丞相怒¶
歸来自寫草堂圖¶
¶
　　北忩髙卧東皋嘯鄉里小兒懶折腰今朝一醉醉未醒¶
小奚扶過虎溪橋　晴春雪始消覺毫端有春樂為之¶
書也維楨¶
¶
　　楊㢘夫虞相古劍歌¶
¶
<pb:KR3h0070_WYG_342-12b>¶
　　宋相虞忠肅公八世孫堪謁予雲間草𤣥閣自云先丞¶
相有古遺器四曰瓦琴石磬蜀王硯與此劍也劍長古¶
尺三握具五寸弱握有二稜起欵識可辨者曰千萬嵗¶
其鐔横寸二狀饕餮末甚鋭縵文為水銀古中末間黝¶
漆色芒可吹毛星月下出之艶發孚尹廩廩然可寒鬼¶
膽是誠千載物也於是酌堪以酒酒酣為作虞相古劍¶
歌使與古虞公劍同傳為家寳云¶
¶
　　昔聞虞公古劍可以追騰空迴落日千年宗社已邱墟¶
<pb:KR3h0070_WYG_342-13a>¶
子姓西來傳不失江淮都督憤國讐八陵痛哭三千秋¶
采石江頭一提出寒芒夜走完顔休堪兮堪兮傳八葉¶
價金不售山西俠牀頭寳匣不敢開黄蛇上天走雄雷¶
持謁雲間銕龍父灑以延津水拭以赤堇土虹光一道¶
裂蛟胎上指黄星落黄雨嗚呼舞鴻門刺魚肚二豎佞¶
何足數我將假霜鍔伐天矛西山斫白額二東海斬蛟¶
三頭然後裂蚩尤殪羅㬋大開太陽照九州堪兮堪兮¶
勿失汝劍兮使我徒請尚方斬馬之具於朱游至正二¶
<pb:KR3h0070_WYG_342-13b>¶
十五年青龍集乙巳王正上日抱遺叟楊維楨在雲間¶
草𤣥閣書¶
¶
　　雍公孫子氣甚清示我楊顛古劍行劍鋒詩律兩竒¶
絶秋蓮光彩玉庚庚楊顛健筆老縱横是亦銕中之¶
錚錚吐辭鬱嵂鳴不平鳯凰來為盛世鳴一代惟數¶
虞翁生予也學書並學劍既老何由而成名倪瓉己酉¶
冬¶
¶
　　至正庚寅十月予逰錢唐過四壁山中與青城山樵¶
<pb:KR3h0070_WYG_342-14a>¶
遇出示予古劍乃其先公雍國所遺也予為樵作古¶
劍歌以遺之¶
¶
　　古劍古劍元非銕亦非干將與鏌鎁自從混沌鑄成¶
來出鞘入鞘何生滅輝天&KR3020;地不須磨肅氣稜稜凜¶
霜雪是以曽將破敵兵采石江頭建勲業海晏塵清¶
歌太平瑤匣藏之在巖穴或時拈出與人看千古萬¶
古欽猛烈野人鄧羽¶
¶
　　吾友虞勝伯隠居南山讀書耕釣不求人識所與逰¶
<pb:KR3h0070_WYG_342-14b>¶
者皆巖穴之士也其先丞相雍國公忠義立朝具在¶
史冊所佩古劍以遺子孫代不乏賢而餘風遺烈猶¶
未冺也至正乙巳嵗勝伯自山中来命余賦此劍為¶
虞相古劍歌與勝伯歌以發其所藴云匡盧陳惟寅¶
¶
　　虞山人何入城訪我衡門下要作古劍行云是雍¶
公所遺之古劍采石江頭大破完顔兵匣藏累世不¶
敢動忽然光怪夜夜蛟龍鳴憑軒㧞鞘自起舞皎如¶
月下秋霜明横磨泰山石直斬東海鯨何不獻書見¶
<pb:KR3h0070_WYG_342-15a>¶
天子快意一掃風塵清吁嗟此劍亦神物又於堪也¶
同垂萬古名¶
¶
　　雍國丞相虞公古劍一具今藏其孫勝伯家毘陵倪¶
瓉匡盧陳維寅既作歌詩詠之且要予同賦焉秦約¶
¶
　　雍公古劍射日星銕冶鑄出秋霜硎寒光耿耿試¶
一掃魑魅罔象都逃形匣蔵繡澀不敢動龜鱗虎文¶
驚且竦閱厯星霜三百年社稷山河自兹重雍公磊¶
磈雲夢胸白虹紫電符采同有時呼酒醉踏月浩歌¶
<pb:KR3h0070_WYG_342-15b>¶
起舞多英風采石江頭却邊騎一戰突營誰可比材¶
官勇將號如雲每視竒功獨懷愧劍鋒猶漬佞血鮮¶
神物不隨陵谷遷只愁雷霆破屋壁化作蒼龍飛上¶
天¶
¶
　　楊鐵崖詩帖¶
¶
　　我尋天上張公子新買江南宅一區桂樹小山金作粟¶
芙蓉秋水錦成株青龍繞屋瀦三斗翠鳯當門啣一株¶
世事紛紛何日了好將真樂問堯夫　至正丙午秋七¶
<pb:KR3h0070_WYG_342-16a>¶
月四日放舟龍江入艾浦訪文湘翼之張侯飲于真樂¶
齋席上賦詩一解索坐客子山徳昂兩進士用韻成什¶
㑹稽抱遺叟楊維楨明日在任老人讀易齋新製銕心¶
穎書¶
¶
　　倪雲林醉歌行¶
¶
　　昔聞杜陵之茅屋汀花㝠㝠汀樹緑舊題新咏答年華¶
種术行椒繞山麓石牀丹竈青琅玕春渠流水夜潺湲¶
當年寳劍淪黄土空餘山月照波間今我不樂懷往古¶
<pb:KR3h0070_WYG_342-16b>¶
短世紛紛誰比數花下欣逢李白来山鳥溪童亦歌舞¶
酒酣長嘯五情熱軒冕何榮築巖説邈然抗節餓首陽¶
何異佯狂抱貞潔君歌已竟歌我詩賢愚榮悴百年期¶
少文豈少壁間畫老疾俱来難命駕仰視翕忽浮雲馳¶
安得乗螭與雲化楊花縈夢滿晴天迸壑春雷驚醉眠¶
李侯神清色不動手敲茶雪落輕烟相逢為樂誠草草¶
更欲携君卧烟島城郭秋風白鶴飛海上湌霞不知老¶
¶
　　右醉歌行次韻酬李徴君春日過草堂賦贈瓉¶
¶
<pb:KR3h0070_WYG_342-17a>¶
　　倪雲林雜詩帖¶
¶
　　二月廿日笠澤留别勝伯徴君先生倪瓉再¶
拜(己酉)¶
¶
　　清才卓行虞徴士食粥三年致母喪詩法道園能繼武¶
畫傳洪谷早升堂獨髙落落松筠節不逐悠悠雁鶩行¶
此日别君江海去孤帆回首指斜陽¶
¶
　　是日晩過徵君所寓笠澤道館東院邂逅董潘二君留¶
宿寒㕔淹留至夜篝燈煑菜酌酒作黍夜分始歸田舍¶
<pb:KR3h0070_WYG_342-17b>¶
旅寓因歎今人情世道日以偷薄見炎而趨遇泠而却¶
之者皆是也虞衆而日不暇給乃能存念故舊以無而¶
有留人宿食雖古人情義不是過也儒衣冠而諂佞寧¶
不愧死乎瓉¶
¶
　　賀公雅吳語嘗誦少陵詩逺孫有古風隠居淮水湄開¶
牖望青山尋真歌紫芝鏡湖似清淮烟濤春渺瀰何當¶
棹酒艇與爾相娯嬉永言以鼓瑟獻酬斟酌之伊昔龍¶
眠莊山水含清輝松桂蔚佳色田疇足芸耔結茆改松¶
<pb:KR3h0070_WYG_342-18a>¶
术忘言樂熈熈贈此以為好同心勿逺求(求叶稽)¶
¶
　　江渚暮潮初落風林霜葉渾稀倚杖柴門閴寂懷人山¶
色依㣲　至正癸卯秋九月朢日戯為勝伯徵君寫此¶
并賦小詩倪瓉海雲菴燈下記¶
¶
　　瓉仲夏嘗賦一詩奉寄兹重改以呈求教益¶
也¶
¶
　　吳淞江上宅青壁暎丹楓欲覔幽人去遙憐雅好同珍¶
圖藏顧陸蓮社憶雷宗聞道秋風夜清琴寫磵松¶
¶
<pb:KR3h0070_WYG_342-18b>¶
　　天錫郭掾郎與余交最久死别忽忽二十餘¶
載余之愴愴如何可言錫山弓河上𤣥元道¶
館錫麓𤣥邱精舍其畫壁最多今或為軍旅¶
之居或為狐兎之窟頽垣遺址風景亦異雖¶
余之故鄉乃若異鄉矣因勝伯徵君携此卷¶
相示為之展玩感慨并叙述其疇昔相與之¶
所以然者其中有不能自已也捉筆悽然久¶
之至正二十三年嵗在癸卯十二月夜笠澤¶
<pb:KR3h0070_WYG_342-19a>¶
蝸牛廬中冩¶
¶
　　郭髯吾所愛詩畫總名家水際三义路毫端五色霞米¶
顛船每泊陶令酒能賒猶憶相過處清吟夜煑茶¶
¶
　　為耕雲賦山居¶
¶
　　喬木垂帷宻清池拭鏡明蟲書葉字古風織浪紋輕悄¶
悄悲秋思悠悠惜别情古人雖已矣得失未須驚¶
¶
　　過獅子蘭若¶
¶
　　竹宻鳥啼䆳池清雲影閒茗雪爐烟裊松雨石苔斑心¶
<pb:KR3h0070_WYG_342-19b>¶
静境恒寂何必居在山窮途有行旅日暮不知還幻霞¶
子倪瓉¶
¶
　　何處問幽尋軒居湖上臨竹隂堪坐釣苔迹響行吟晝¶
日斜明耀殘霞夕暝隂相看有隣叟應只論閒心¶
¶
　　送王允剛歸義興倪瓉¶
¶
　　橋西緑水斜春樹隔烟霞隠處誰云淺千峯只一家¶
¶
　　倪雲林寄陳惟寅詩卷¶
¶
　　戯為七言近體奉寄惟寅徴君賢伯仲聊以¶
<pb:KR3h0070_WYG_342-20a>¶
為久間之懷耳倪瓉頓首上¶
¶
　　露下空堦秋氣清一尊思為故人傾智囊自是包桓範¶
藝圃深期訪馬卿城郭雲迷紫騮迹江湖雨冷白鷗盟¶
老兵得失初何損司馬虚彛有逺情　人還希報數字¶
以慰老懷十八日寄¶
¶
　　八月五日陳惟寅秀才来訪余南渚之上相¶
與陳情道舊為留終日至暮葉舟絶湖而去¶
一望雲濤眇然不能無惘惘扵懷也明日賦¶
<pb:KR3h0070_WYG_342-20b>¶
此寄惟寅惟允賢昆季滄浪漫士倪瓉¶
¶
　　陳寅兄弟皆好修訪我逺来南浦頭原憲長貧甘所素¶
摩詰示疾今其瘳白鷗波上五湖棹丹桂人間八月秋¶
政使清虛足𤣥賞勿隨塵土逐悠悠　僕一時肆筆為¶
此非雕蟲篆刻比也吾佩韋先生見之精㣲要妙者必¶
將唾視之耳瓉¶
¶
　　倪雲林諸絶句并扎¶
¶
　　燕子低飛不動塵黄鶯嬌小未勝春東風緑盡門前草¶
<pb:KR3h0070_WYG_342-21a>¶
細雨寒烟愁殺人庚寅春日雲林書¶
¶
　　澗雨松風解宿酲虎頭宅裏坐忘形清歌擊筑聊永日¶
更倒君家雙玉瓶題松泉畫紙東海倪瓉¶
¶
　　丁未十一月一日在泖渚南忩清晨對雨後¶
賦詩以寄南榮尊者嘗置之左右如與僕對¶
也瓉記¶
¶
　　服食清虚帶瘦容菖蒲花發紫茸茸滌煩磯上營茆屋¶
千仞巖懸一箇松¶
¶
<pb:KR3h0070_WYG_342-21b>¶
　　早間覺喉吻痛甚恐是酒熱大金花丸神芎¶
丸各求一兩服也煩聒得罪得罪瓉廿二日¶
¶
　　枯腸嗜酒復畏醉既醉渇心真欲狂為解曉酲喉吻痛¶
大金花劑性偏涼¶
¶
　　昨日承蔬笋之供獲清言永日也别後與元¶
舉叔陽携琴過普渡精舍盤礴林影水光中¶
而令子来始知從者散步墅橋急遣介往候¶
則從者興盡已返矣經宿不靣雷雨大作想¶
<pb:KR3h0070_WYG_342-22a>¶
動絜輕安昨見樽俎間韭芥萵菜之屬秀色¶
粲然今日得雨必苗芽怒長更佳也蒙許送¶
久伺不見至戲作小詩促之瓉頓首黙菴有¶
道先生¶
¶
　　韭芥抽苗鋪翠玉曉經雷雨更敷腴莫笑措大眼孔小¶
乞取先生一餉餘¶
¶
　　四月廿日過江渚茆屋雜興四絶句録呈雲¶
浦明公以代對靣笑謔¶
¶
<pb:KR3h0070_WYG_342-22b>¶
　　百年風雨幾興亡睡起西山尚夕陽四月維舟向茅屋¶
一庭春草獨焚香¶
¶
　　燕子低迴掠地飛海鷗來去水侵扉中流雲度它山影¶
落日帆從何處歸¶
¶
　　燕雀生来喜近人家殘屋破去踆踆可人唯有閒庭草¶
蓬户朱門一様生¶
¶
　　姑蘇城郭草茫茫城外腥風舊戰場花落空垣車馬絶¶
獨餘梁燕説興亡¶
¶
<pb:KR3h0070_WYG_342-23a>¶
　　我自無心何漫勤愛憎加我亦從人青山不改如如體¶
雪後陽生依舊春¶
¶
　　五月隂風特地寒闔閭浦口怯衣單飢啼野哭浮村落¶
我本無愁也廢湌¶
¶
　　虞趙虹光貫壁奎碧梧端合鳯来棲春泥滑滑江干永¶
更著荒村呌竹雞¶
¶
　　眼底繁花一旦空寥寥南北馬生風鴻飛不與人間事¶
山自白雲江自東¶
¶
<pb:KR3h0070_WYG_342-23b>¶
　　僕亦欲一往山中相見俟後遇便舟至彼矣靈巖寺山¶
門上蔡氏題石一刻拓手尚便乞拓一二本見寄幸甚¶
聞釀桑椹酒不異中原者餘飲未盡寄嘗一杯也友生¶
瓉再¶
¶
　　倪雲林客居詩帖¶
¶
　　客居北渚静窺臨霜藻蕭蕭雪滿簮玉石在山聊混璞¶
金蘭惟子久同心每懷往事悲今事莫棄分隂惜寸隂¶
自笑蝸廬無長物忩前陶器與單衾　長至後十日盖¶
<pb:KR3h0070_WYG_342-24a>¶
十一月十日也獲與徳機伯昂二髙尚公堇伯兖二賢¶
良共詠&KR0156;齋有道先生見貽佳製絶歎敦厚優柔得唐¶
人句法宋諸老性情也張髙尚命即次韻奉和紙尾所¶
謂以狗尾續貂多見其不知量也恕之幸甚是嵗乙巳¶
倪瓉再拜¶
¶
　　倪雲林贈徐耕漁詩卷¶
¶
　　八月七日偕耕雲叟訪耕漁隠者風雨寂寥¶
中為留三日日有圖書筆硯之樂九日耕隠¶
<pb:KR3h0070_WYG_342-24b>¶
賦詩見贈輒次韻奉答瓉再拜耕雲同一笑¶
也¶
¶
　　雲卧雨聲集庭樹颯以秋身同孤飛鶴心若不繋舟揮¶
杯瀹松菌濡毫臨磵流蘭芳日凋悴吾生行歸休不作¶
螻蟻夢㳺神鳯麟洲青山淡相對白髮忽滿頭仙去雲¶
冉冉鳳鳴竹修修諒㦲伐木詩鳥嚶尚相求居吳二十¶
載未及兹山㳺君才如鮑謝摛辭亦云優懽然敬愛客¶
寧不為爾留桑土夙所徹户牖何綢繆地無塵囂雜况¶
<pb:KR3h0070_WYG_342-25a>¶
此巖穴幽既晴引飛屩回望林間樓嵗癸丑中秋日寫¶
¶
　　題耕漁軒¶
¶
　　溪水東西合人家髙下居琴書忘産業蹤跡隠耕漁積¶
雨客留宿新晴人趁墟厭喧来洗耳清泚繞前除　僕¶
來軒中自七日至此凡四日矣風雨乍晴神情開朗而¶
又與耕漁耕雲咲言娛樂如行玉山中文采自足照暎¶
人也喜而復賦此詩十日瓉¶
¶
　　倪雲林静寄軒詩帖¶
¶
<pb:KR3h0070_WYG_342-25b>¶
　　静寄軒三首¶
¶
　　静寄軒中無垢氛研苔滋墨氣如雲匣藏數紐秦朝印¶
白玉蟠螭小印文¶
¶
　　獨行應如魯獨居心同柳下孰云迂從教鄰女衣沾濕¶
試問髙人安穏無¶
¶
　　身似梅花樹下僧茶烟輕漾髩鬅鬙神清又似孤山鶴¶
瘦骨伶仃絶愛憎　雲林子¶
¶
　　王叔明溪南醉歸詩¶
¶
<pb:KR3h0070_WYG_342-26a>¶
　　青山如翠束清溪溪水流花春不知自從識得南溪叟¶
夜夜溪南扶醉歸溪深夜黒愁難度東風吹折溪邉樹¶
采山鑿石架魚梁醉歸不知春夜長共坐溪邊翫明月¶
緑蘿花飛散香雪酒醒月落正愁人那堪又與溪翁别¶
醉眠草堂春日紅山妻報我酒初冽萬壑千巖紅雨深¶
還向溪南聴啼鴂　余舊時作溪南醉歸詩𤣥實草堂¶
在荆溪之南他日余與令兄𤣥度自溪北歸小舟阻風¶
𤣥實忽出此紙求書因書此王蒙¶
¶
<pb:KR3h0070_WYG_342-26b>¶
　　張徳機論交詩帖¶
¶
　　徳機頓首次韻答朱徳載將築室鄰村作詩¶
見寄¶
¶
　　論交州里自不惡更欲隣居亦大竒避俗如仇還好客¶
知窮為祟却攻詩一邱風雨書聲共十載冰霜鬢影知¶
不用裹糧勤訪逺開門憂患是吾師¶
¶
　　紅塵冠盖今無夢風雪相逢自一竒便欲傾家多釀酒¶
不須結社苦吟詩名途有穽吾方悔拙味如飴子未知¶
<pb:KR3h0070_WYG_342-27a>¶
廛市山林竟誰是嵗寒農圃有餘師¶
¶
　　張𤣥度題畫詩帖¶
¶
　　題雜畫四首𤣥度¶
¶
　　離離江樹暗芳洲江上西風幾度秋别鵠未歸天又晩¶
不勝清怨憶丹邱¶
¶
　　亂雲飛雨晝漫漫水閣風林五月寒我憶越江江上苦¶
扁舟今向畫中看¶
¶
　　我憶草堂臨澗阿月明夜夜到松蘿今朝見畫懷歸去¶
<pb:KR3h0070_WYG_342-27b>¶
收拾閒情托詠歌¶
¶
　　水闊天低欲盡頭柳花如雪暗歸舟平生解識滄洲趣¶
何處飛来雙白鷗¶
¶
　　胡悌呈徳機近作¶
¶
　　明朝¶
¶
　　明朝又上闔閭城江上春風一舸輕過眼落花應有恨¶
傍人飛絮自多情本因世亂依劉表誰謂才多累禰衡¶
試問龎公歸隠計南陽何地可躬耕¶
¶
<pb:KR3h0070_WYG_342-28a>¶
　　贈張伯髙¶
¶
　　共是多情惜嵗華故應美酒送生涯金虀細所秋風鱠¶
玉髓新烹穀雨茶每愛芙蓉依北渚還思胡蝶過東家¶
江南三月鶯啼遍不信櫻桃未著花¶
¶
　　平生豪氣慕西州莫怪眉攅萬國愁商皓不知秦正朔¶
荆人曽紀魯春秋新豐酒美春三月劍閣詩多嵗一周¶
中夜聴雞真欲舞髙桓事業在營邱　近作寫呈徳機¶
兄求教胡悌再拜¶
¶
<pb:KR3h0070_WYG_342-28b>¶
　　沈仲說次叔方詩¶
¶
　　次叔方先生見示詩韻右頓首上¶
¶
　　城南陋巷居新僦緑竹移栽幾箇斜藂桂山中招舊隱¶
讀書堆裏認君家蜀人漫詫文園賦吳市争看衛玠車¶
斷簡味腴如噉蔗虎頭癡絶至今誇¶
¶
　　步屧春風裏翛然忘世情閉門無客到載酒汎江行雨¶
過山如染潮迴水自生鷗沙割千頃夢&KR0187;到承明　右¶
留笠澤别業詩¶
¶
<pb:KR3h0070_WYG_342-29a>¶
　　沈仲說中酒雜詩四句五首¶
¶
　　中酒如卧病天寒露為霜東軒候朝旭曝背屢移床¶
¶
　　江頭風浪急舟小力難勝一漿歸来晩長林月巳恒¶
¶
　　太邱海岱士肆情邱壑間考槃詩賦罷采菊對南山¶
¶
　　嵗閏寒酒薄風迴水自生杖藜隨小步極目大江横¶
¶
　　朋酒享公堂農家盡滌場縣官薄稅歛田野足耕桑¶
¶
　　右拙詩僣易呈上併乞裁正兹因端便勒此具記不備¶
右再上叔方教授先生¶
¶
<pb:KR3h0070_WYG_342-29b>¶
　　沈仲說次叔方五言二律¶
¶
　　次韻叔方先生五言律詩二首兼簡伯行敬¶
初發一笑右上¶
¶
　　憶昔陪二子吟嘯野田中風急江花白霜晴木葉紅去¶
留身若寄陶寫興無窮更喜陳夫子幽尋訝許同¶
¶
　　掩卷坐忘寐書燈耿獨明年華勞髪改夜氣與神清感¶
夢宜蕉鹿挑愁頼麯生何時重相覔握手話真情¶
¶
　　沈仲説詠歸亭二詩¶
¶
<pb:KR3h0070_WYG_342-30a>¶
　　叔方先生過詠歸亭賦詩二首以志盍簮之¶
喜沈右上¶
¶
　　短棹相過莫便回詠歸亭上且低佪升堂拜母稱觴後¶
隔竹呼童瀹茗来八尺駝尼分紫錦一雙蠟屐破蒼苔¶
空江草木雖搖落猶有寒華帶雨開¶
¶
　　積雨空林喜報晴杖藜隨意傍江行天寒木落青山出¶
日轉沙虚白鳥鳴漫擬東林時釀黍自憐南浦晩歸耕¶
潁川髙士能相過閒把瑤琴膝上横¶
¶
<pb:KR3h0070_WYG_342-30b>¶
　　沈仲説與慎獨詩簡¶
¶
　　東林薄酒試新嘗中有松花膩粉香遺送潁川陳有道¶
書齋渇飲勝茶湯¶
¶
　　廿八字偕一壺薄酒奉寄上惜不多耳楊誠齋文藁不¶
曽收得所謂芍藥屋疑只是用幄帟覆䕶者古人稱牡¶
丹為木芍藥白居易有詩云上張幕屋芘豈亦本諸此¶
未審是否更乞考正之　右再拜藁慎獨先生坐下¶
¶
　　俞紫芝(和)雜詩帖(行草書)¶
¶
<pb:KR3h0070_WYG_342-31a>¶
　　次葉舜臣訪慈濟悦上人詩韻¶
¶
　　攜琴相訪輒相迎惠逺由來有勝情避世歌仍紫芝曲¶
忘機肯負白鷗盟城頭雨過階除浄樹底風生几席清¶
我亦年来味禪恱仗䇿蘭若踏春晴¶
¶
　　題悌本中新居次葉舜臣韻¶
¶
　　禪房花木深幽處每見黄鸝語自雙雪色一方新構室¶
樹隂三面半開窻鬻茶聯句龍頭鼎翦燭翻經雁足釭¶
清勝了無塵俗事時將緑綺奏飛瀧¶
¶
<pb:KR3h0070_WYG_342-31b>¶
　　題張羽士小像¶
¶
　　吳山羽客蓬萊侣閲世青松白石間煉就還丹飛白日¶
游心自與野雲閒¶
¶
　　遊天龍寺¶
¶
　　江郭幽尋仗䇿來龍飛鳯舞畫圖開且從聴法留蕭寺¶
更欲凌雲上古臺笑傲不妨雙髩雪登臨唯覺寸心灰¶
百年興廢同誰語目送寒潮又一迴¶
¶
　　遊靈隠寺¶
¶
<pb:KR3h0070_WYG_342-32a>¶
　　小朶峯頭訪大顛巖扉無復舊蒼烟清猿嘯月昔曽聴¶
古樹拂天今謾傳陵谷變遷成小刼林泉栖遁是何年¶
我來試勺亭前水一滴曹溪問老禪¶
¶
　　次沈斯平見寄¶
¶
　　我家新塘稚竹所問字時有人敲門天風晝翻翡翠羽¶
海月夜照珊瑚根哦詩政爾遣偪側對客懶與通寒温¶
且傾新釀百壺酒與子日醉梅花村¶
¶
　　莫景行詩翰¶
¶
<pb:KR3h0070_WYG_342-32b>¶
　　牕下紫端吾故物雲膄如潤玉如温驪龍光瑩夜生彩¶
鸜鵒眼活秋無痕已逐銀杯同化去豈若青氊能復存¶
却笑偷兒翻解事免使王家池水渾　失硯¶
¶
　　失硯兼旬今復見邨童捧璧笑顔温墨光黯有風霜色¶
石面浄無沙土痕詞翰發揮欣得助鬼神呵䕶幸仍存¶
濡毫便欲閒圖冩貎我山莊似陸渾　復硯¶
¶
　　新正清涼境失硯既而復獲遂賦二詩前以自解後復¶
次韻雨窻漫書奉寄西湖静者賢翁季觀捕魚詩併和¶
<pb:KR3h0070_WYG_342-33a>¶
示為妙南屏莫昌稽首¶
¶
　　唐白雲忽逢佳節詩帖¶
¶
　　九月朔徳昭攜同志倡和聨成卷軸意欲求¶
予詩而未肯言也是日同俞庶道宴予病不¶
能食酒莫歸鐙下三復得之白雲居士唐仲¶
頓首¶
¶
　　忽逢佳節憶兒曹門巷秋風擔上糕正爾休官歸栗里¶
未妨痛飲讀離騷百年抱病身先老九日登危興最髙¶
<pb:KR3h0070_WYG_342-33b>¶
惆悵山鄉無異味香橙安得擘霜&KR1722;¶
¶
　　一天風雨重陽節千里江山戱馬臺牢落白頭愁後見¶
淒涼黄鞠病中開雁辭沙漠無書寄日近長安有使来¶
治世已誇芝應瑞故宫肯賦黍興哀¶
¶
　　形骸瘦盡髮鬅鬙遍厯江湖行脚僧歸計田園清似水¶
謀生筆硯泠如冰煑茶官店賒來喫釀酒鄰家喚得譍¶
納納乾坤雙綉轂寥寥吾道一青鐙¶
¶
　　猶憶相過岸幅紗橋分上下路三丫隠居未異王官谷¶
<pb:KR3h0070_WYG_342-34a>¶
論諫還稱御史家野碓炊烟迷桕樹溪船載月入蘆花¶
明時莫負如椽筆好立螭頭草白麻　病餘眼昏手顫¶
不能好書時年六十有二¶
¶
　　張穀七言絶句卷(小字自註)¶
¶
　　隠居城市絶塵埃秋菊春蘭手自栽一卷楞伽讀未罷¶
南山相對翠崔嵬¶
¶
　　户庭不出倦逢迎浄室焚香也自清來客莫煩談世事¶
石床分坐話無生¶
¶
<pb:KR3h0070_WYG_342-34b>¶
　　翠石嶙峋分外幽叢蘭生近澗西頭畫圖來自重居寺¶
相對令人憶聴秋(聴秋道者為文甫畫蘭石)¶
¶
　　清閟閣前春雨時一枝醉裏冩臨池因風逺寄栖禪侣¶
山寺迢迢傍水涯(雲林冩竹寄白馬寺今歸文甫處)　丁亥歳夏五句¶
吳張穀¶
¶
　　余日強答大章上銕厓二詩¶
¶
　　四韻詩奉答大章貢士見寄¶
¶
　　臈日放船歸泖上滄灣遲子渺愁予河東有賦煩傳送¶
<pb:KR3h0070_WYG_342-35a>¶
此日無冰又可書老銕一經能取紫庾郎三韭豈忘魚¶
明歳門生求座主相看喜色動皇居臘月八日客埬上¶
余日強再拜¶
¶
　　又一詩奉上銕崖先生先録去一過覽後當¶
别冩上也¶
¶
　　揚子十年官不調才髙白首尚為郎因觀禹跡多留越¶
為愛西湖又入杭仕宦豈無三語掾風流誰似四明狂¶
水南山北題詩遍猶憶吳中錦繡坊¶
¶
<pb:KR3h0070_WYG_342-35b>¶
　　陳穎昌别來三載詩帖¶
¶
　　别来三載感徳罙深小兒迴吳又蒙清盼歳寒之情何¶
其厚也足見仁人長者之心矣感佩夏初顧朋友至詢¶
知計彦文老兄貴體勝常為慰顧迴偶得鄙言二首録¶
呈恒軒有道尊先生伏乞電矚幸幸寓武攸友生陳穎¶
昌稿呈¶
¶
　　楚雲吳樹别經年世事茫茫最可憐炎熱久傷流俗態¶
嵗寒誰尚古人賢日邊紅杏春風老籬下黄花晩景妍¶
<pb:KR3h0070_WYG_342-36a>¶
却怪疎狂無寸補興來吟咏醉来眠¶
¶
　　三年蹤跡客殊方人事如常兩鬢蒼故舊睽違難㑹面¶
兒孫長大漸成行一朝喜共鄉人語何日重登君子堂¶
題就新詩煩寄去宦情離思兩茫茫　景和惟善彦文¶
文煥時珍同此申敬五月一日書奉恒軒有道尊先生¶
文几　奉王時學先生書奉　寓武攸友生陳穎昌緘¶
(原蹟九字分見帖後)¶
¶
　　中峯禪師書九字梅花詠并松月詩¶
¶
<pb:KR3h0070_WYG_342-36b>¶
　　昨夜西風吹折千林稍渡口小艇滚入沙灘㘭野橋古¶
梅獨卧寒屋角疎影横斜暗上書窻敲半枯半活幾箇¶
&KR1954;蓓蘽欲開未開數㸃含香苞縱使畫工竒妙也縮手¶
我愛清香故把新詩嘲¶
¶
　　松月詩¶
¶
　　天有月兮地有松可堪松月趣無窮松生金粉月生兔¶
月抱明珠松化龍月照長空松抱衲松回禪定月當空¶
老僧笑指松頭月松月何妨一處供　又松月¶
¶
<pb:KR3h0070_WYG_342-37a>¶
　　釋楚石詩翰¶
¶
　　船上見月如可呼愛之且復留斯須青山倒影水連郭¶
白藕作花香滿湖仙林寺逺鐘已動靈隠塔髙燈欲無¶
西風吹人不得寐坐聴魚蠏翻菰蒲　中秋後二日與¶
覺隠諸老曉過西湖率爾口占廷玉郎官索書録呈求¶
教梵琦拜¶
¶
　　興化打克賓只要法戰勝我遮裡不然掃除佛祖令住¶
山五十載撲碎軒轅鏡鑚飯香滿堂有衆齋厨盛捧了¶
<pb:KR3h0070_WYG_342-37b>¶
出院人悟去也不定　徒弟珠維那職事美滿悅可衆¶
心一偈送之參方行腳了吾宗生死大事勉旃楚石道¶
人梵琦¶
¶
　　吳閒閒與季境詩¶
¶
　　季境舍人歸維揚朝中名公各贈以詩看雲¶
八十翁閒閒吳全節作唐律一首以授之¶
¶
　　相君五馬牧饒時玉樹秋香生桂枝日麗鳯毛延世澤¶
風培鵬翼運天池平山堂北看紅藥析木津頭識紫芝¶
<pb:KR3h0070_WYG_342-38a>¶
文獻通家遺一老塗鴉贈别冩烏絲至正六年丙戌三¶
月廿又三日¶
¶
　　張伯雨登南峯詩(草書單條)¶
¶
　　覔縁雲路作清遊身似飢鷹曉脫鞲一上怒臨飛鳥背¶
載盤驚立巨鼇頭神来甲帳風飄瓦月墜下方鐘隠樓¶
為問登髙能賦者陸沈誰復嘆神州¶
¶
　　張伯雨山居即事詩帖¶
¶
　　寒食今年二月晦又分新火入厨煙碧桃花落閒誰掃¶
<pb:KR3h0070_WYG_342-38b>¶
白苧衣輕老自便發匣但餘金薤墨老年正在玉堂編¶
大書絶類顔光禄小字駸駸逼墓田¶
¶
　　夕陽扶醉試登臨㟝嵝峰頭望不禁倦鳥欲憑髙樹没¶
短松時過晚風吟雲開列岫争浮黛霞暎平湖盡躍金¶
歸去主人情不淺重傾春酒細論心　登新豐山¶
¶
　　張伯雨雜詩卷¶
¶
　　答楊亷夫二首　書摘阮圖　黄子久畫¶
趙子固墨冩水蕉　贈漁樵侣　水仙　奔¶
<pb:KR3h0070_WYG_342-39a>¶
月巵歌　彭南陽真人雲窩煉丹之所　送¶
鄭明徳過越　吳大宗師岳宫行香次韻¶
棹歌　強行之常州教授　道園先生詩送¶
張元朴還龍虎有云塵尾有懷張外史鵞羣¶
今屬薛𤣥卿元朴索次韻　雪圖絶句　鵲¶
華秋色圖　𤣥覽堂絶句二首　次韻段推¶
官(觀潮)　贈紐怜大監　長吟一首悼瓊林真¶
人薛外史　道言　汪復心遣姪彦維自歙¶
<pb:KR3h0070_WYG_342-39b>¶
求詩復心年已八十餘矣　趙伯常運使留¶
題澗阿即席次韻　三香圖　澗阿對雨二¶
首　危君太朴以史事南來搜書風雨宿南¶
澗明日追寄此詩　寄劉伯温大監　九日¶
風雨清齊　道館雅集聴琴次楊彦常韻¶
讀戴集　老學齊書懷寄京師故人　中庭¶
古柏　李遵道冩湖石　趙彦輔雪圖　秋¶
日晚興　冬日五言　雪作　晨興　詠蕚¶
<pb:KR3h0070_WYG_342-40a>¶
緑梅華　澗北梅嵗三月始華　白蓮峯宴坐齋¶
南真館池上菊花　仲穆蕙華　嵗暮　歸自天柱¶
山招璞菴僧　白雲半間　次韻虞公賦鶴巢贈趙¶
伯容　野桃華　殘梅　次韻虞公和斷江和尚種¶
松　萬竹亭　謝僧送柑　晩句¶
¶
　　外史自賛畫象¶
¶
　　志逸心疲身清命濁逃同類而親猿狙毒厚味而美藜¶
藿學取益而不勝其損事知危而姑與之安一龍一蛇¶
<pb:KR3h0070_WYG_342-40b>¶
不厭已之深眇惡衣惡食先憂人之饑寒忽然為人而¶
反常若此若何以袪有身之患¶
¶
　　乙酉嵗自春徂夏霪雨之時多五月来僅一日見天處¶
澗阿幽篁中未有裹飯過子桑者閒弄筆研寫謬詩盈¶
冊以自料理耳詩凡五十五首子英遇之持去勿示不¶
知我者雨告¶
¶
　　右句曲外史與袁子英所寫詩五十五篇書畫題¶
跋記珊瑚網俱云載集中因不録惟式古堂書畫彚¶
<pb:KR3h0070_WYG_342-41a>¶
考備載其詩今以筆鈍不能全冩僅列其目如右¶
楊維楨袁華謝徽髙啓倪瓉張紳王行張来儀楊¶
循吉九跋已見¶
¶
　　不識華陽舊隠居髙情還憶聴松餘百篇真籙修都¶
徧滿卷新詩手自書一去丹臺閒日月幾囘飛珮在¶
空虚重来化鶴應無恙華表春風動里閭至正甲辰¶
冬十二月郡人陳世昌拜觀謹識¶
¶
　　張伯雨雜詠帖¶
¶
<pb:KR3h0070_WYG_342-41b>¶
　　十年著一冠一冠已三載緇塵無留跡色為𤣥雲靄長¶
纓安所施輕導猶足浼每彈出新沐泥丸映朝彩短髮¶
不容被初服詎可改　右𤣥冠¶
¶
　　衣褐賤者徒為仁則由巳粗疏實寛博彼賤孰敢擬寒¶
温屢開闔補紉亦云幾信有不變玉貞哉居白裏使與¶
狐貉立翻為敝袍恥　右素褐¶
¶
　　客從麻姑来遺我楮素衾肪膚皓難滓鉛骨滑易伸配¶
此木匡床共保一色純雞鳴風雨集雁度雪霜晨楮君¶
<pb:KR3h0070_WYG_342-42a>¶
方眷眷因之乃凝神　右楮衾¶
¶
　　粤昔大知舜有作陶河濵先民尚其質後世挹其醇我¶
亦舜之徒對之稱素臣木槃仰承足秋水酌及脣守此¶
三代寳孰謂吾廬貧　右陶尊¶
¶
　　省郎中檢校陪集賢掲學士宴集約賦十韻¶
得清字¶
¶
　　中湖禮鶴祠南嶺謁龍泓傳命舟車集探竒水陸并郎¶
官思出沐閣老念辭榮遂接邱園士益騰風雅聲席隨¶
<pb:KR3h0070_WYG_342-42b>¶
隄草展觴對渚蓮傾遊塵麾外避仙飈鷁首生雲物屬¶
虚曠天容殊穆清非關遺草莽繄此局柴荆偶違數刻¶
歡尚蓄千載情幽疢甘自廢時哉修令名　至正三年¶
癸未歳冬十二月十有三日為盧山甫寫舊詩夜寒酒¶
困老態如此覽者毋哂張雨¶
¶
　　張伯雨書舊詩并識¶
¶
　　桂花下約黄祕監飲¶
¶
　　翡翠黄金屑檀欒秋桂枝涼風何日到庭樹已先知一杯¶
<pb:KR3h0070_WYG_342-43a>¶
持問月更待賈淳来¶
¶
　　課山奴竹林采笋鞭煮食¶
¶
　　疑有鮮卑奴過此玉鞭抛擲向泥中長鑱為我入竹去¶
晩飯篔簹也不空¶
¶
　　馴鷺¶
¶
　　了然馴鷺雪霜明下瀬求魚自在行碧玉燈檠雙足瘦¶
白麻衣袂一身輕海鷗見事應何晩凡鳥題門也不情¶
輸我鴛行舊儔侣舉頭寥廓總雲程¶
¶
<pb:KR3h0070_WYG_342-43b>¶
　　題雪景三香圖二幀¶
¶
　　春雪無聲入畫堂東風渾似北風涼祗縁何遜題詩少¶
信是徐熈落墨強青鳥下迎羅襪步蒼髯來近玉臺妝¶
匡廬也入幽閨夢睡裏山花各自香¶
¶
　　雪羽飛來雪意濃國香狼藉暝烟叢倩誰與剪吳淞水¶
愛爾能吟柳絮風翠袖佳人玉條脱平頭奴子錦熏籠¶
劍南畫手看前輩著粉施朱或未工¶
¶
　　適寫近詩未滿紙洙水孔肅夫過澗阿因以為贈僕老¶
<pb:KR3h0070_WYG_342-44a>¶
矣倦於筆硯肅夫毋責備也張雨書以乙酉仲秋朢後¶
一日¶
¶
　　結廬句曲號貞居石鼎千年句法如所有白雲難贈¶
客豈無清露可為書湖隂小閣題金菌月下髙冠製¶
玉蕖白首交情洙水上歸儒深恨早迴車吳寛題¶
¶
　　張伯雨次韓陸韵并觀古墨詩帖¶
¶
　　次韻韓伯清見寄之什凡五首¶
¶
　　連雲溪水出具區連雲莊叟得自娛髙齊松月足吟嘯¶
<pb:KR3h0070_WYG_342-44b>¶
濁世詩酒忘榮枯我無丹砂鍊金液君有田土成膏腴¶
儻能種秫逺相致與爾日醉壺公壺¶
¶
　　卜居海上僅三年春日繁華思逺天練水澄清宜釀酒¶
溪魚鮮美不須錢欲將野艇尋幽賞多謝雲山作勝縁¶
寄語風流老韓子定須禊日過莊前¶
¶
　　閒尋芝术保餘年信是神仙别一天避地有書能教子¶
窮居無術學飛錢桑麻繞舍田園計竹素堆床翰墨縁¶
慚愧長沙每招隠時臨車馬到階前¶
¶
<pb:KR3h0070_WYG_342-45a>¶
　　幽居甘寂寞豺虎動成羣地僻傷春草江空憶暮雲友¶
朋難得㑹書札近相聞世事今如此愁来嬾學文¶
久客黄岡地新年白髮侵笑歌思執手憂患苦闗心市¶
井皆吳語山林獨楚吟羨君漁浦上髙飲貴要金¶
¶
　　次韻陸秀才春日幽坐¶
¶
　　新塘雨餘流水新隔窻看花如美人晴絲冉冉墮復起¶
幽鳥嚶嚶啼更頻自憐華髪在海嶠誰肯野服隨山氓¶
故園荒穢久弗治且復飲酒從吾真¶
¶
<pb:KR3h0070_WYG_342-45b>¶
　　觀友人所藏古墨¶
¶
　　雪堂手劑不可得色如㸃漆黯無光安得一丸歸我室¶
臨池剰冩十三行¶
¶
　　至正二十年十二月廿日紫芝生為又𤣥鍊師一過¶
¶
　　張伯雨較書詩帖¶
¶
　　史局先生示以季境京師贈行卷輒題一絶¶
卷歸¶
¶
　　較書苦借青藜杖下馬笑拈金屈巵好是淮南師弟子¶
<pb:KR3h0070_WYG_342-46a>¶
錢塘相見落花時方外張雨書以丁亥二日¶
¶
　　張伯雨室邇札并詩帖(行書)¶
¶
　　室邇人逺疎闊罔記歳時篇詩猥及佳筆與俱感佩齒¶
録之厚是夕風雨牽課次韻不足仰酬先施所以傾寫¶
鄙懷亦至矣惟改客降禮稍垂顧覽衰朽不勝幸甚張¶
雨上閒止徵君閤下¶
¶
　　烟雨湖頭暗兩峯澹妝西子若為容平生自信千金帚¶
老疾難勝百罰鍾豈有勝情如許掾只輸豪氣與元龍¶
<pb:KR3h0070_WYG_342-46b>¶
鐵心把筆猶能賦羞比門墻桃李穠己丑至正九年四¶
月十一日夜二鼔書¶
¶
　　饒介之書張伯雨蕉池積雪詩卷¶
¶
　　蕉池積雪詩¶
¶
　　舊有漢銅洗一作碧玉色受水一斗復有贈白石上樹¶
小芭蕉吾因置洗中名曰蕉池積雪仿佛王摩詰畫意¶
賦詩一首羣公時多次韻僅存師魯二篇句曲外史張¶
雨¶
¶
<pb:KR3h0070_WYG_342-47a>¶
　　洗玉之池割圓嶠上有玉苗甘露零雪山凝寒壓太白¶
海氣正緑灑帝青是身非堅須長物絶境無夢遺真形¶
寧令嚴霜凋翠草詎勝失水哀銅缾¶
¶
　　劉師魯次韻¶
¶
　　銅駝陌上得銅洗曽見漢朝風露零寒光未變刼灰黑¶
古色猶帶宫苔青金人墮淚漫懷古玉女洗頭真寓形¶
與君作池媚蕉雪何以報之雙玉缾¶
¶
　　仙掌金盤列風露人間琛寳多飄零忽看銅洗土花碧¶
<pb:KR3h0070_WYG_342-47b>¶
側想玉女雲鬟青千年偶在聊寓意萬物終毁無逃形¶
吾徒汲古寧玩物願子及泉資綆缾¶
¶
　　右海昌張伯雨蕉池積雪詩一篇其稱羣公次韻僅存¶
者劉師魯二篇伯雨之為蕉池積雪去今十餘年吳江¶
村叟周君亦為蕉池積雪與伯雨所為無少異周君喜¶
其暗合也求書其實併詩以表之始周君豐於貲財好¶
蓄古玩器無何兵起其貲與故物一昔蕩然俱盡唯守¶
小屋數椽日以此為娛悦人以是多之伯雨已矣在承¶
<pb:KR3h0070_WYG_342-48a>¶
平時稱為清峭殊特者而周君當事變之際不隨衆境¶
而逝而乃剏意乎此又其竒也雖然氣化盛衰之故恒¶
相迭而無窮也以金石之堅尚不能外此而待人顧於¶
一草之㣲而獨致意焉者其有所寓矣夫何寓哉妍&KR1126;¶
鉅細不可得而擇也消長盈虚不可得而加也彭殤死¶
生不可得而齊一也自達生而言之豈不曰我於物無¶
滯也而又何校乎然則蕉池積雪之趣固不可以形器¶
求之也求其趣者舍詩無以也余既書伯雨之詩而又¶
<pb:KR3h0070_WYG_342-48b>¶
書其始末如此至正庚子七月十日甲子華盖洞著書¶
者饒介識¶
¶
　　金問跋見前¶
¶
　　大化洪鑪孰真宰範金削玉紛飄零雙魚傳来漢家¶
洗孤鳯飛墮仇池青花層六尺本無象秀聚三竒真¶
有形重煩摩詰作詩畫小杓分清歸硯缾姚江魏瀚¶
次韻¶
¶
　　好事品題成小巧古来風韻未凋零仙人掌上一團¶
<pb:KR3h0070_WYG_342-49a>¶
碧摩詰圖中四序青静對栽培供坐嘯懶教磨洗是¶
忘形何當月下仍招我贈子中泠水滿缾後學嘉禾¶
吕常¶
¶
　　隕霜不殺著麟經況是深寒獨未零㡬度只疑窻外¶
緑一枝元向畫中青遙知造化也縮手却羨良工¶
能賦形好在南山白石爛托根同置古銅缾松西吳¶
昂¶
¶
　　人間芭蕉葉最大雪花一沾無不零云何池上數片¶
<pb:KR3h0070_WYG_342-49b>¶
葉戴雪不減天家青乃知仙翁有幻術山骨偷来𤣥¶
化形何當掬取九霄露洗根供上琉璃瓶慈溪王淮¶
過眼繁華成一洗至堅之質何凋零一卷秀發崑山¶
玉幾葉艶以芭蕉青至趣誰煩輞川筆嵗寒自帶春¶
風形先生愛此清入骨想得詩成空玉缾　菊亭子¶
酷愛古書畫重購此卷日不去諸手盖伯雨師魯之¶
竒句介之之逸筆自有不容不爾者顧僕何人可續貂¶
乎特以菊亭之好尚不可不嘉爾漫為書之華亭朱¶
<pb:KR3h0070_WYG_342-50a>¶
應祥識¶
¶
　　世間萬卉遭霜雪便覺索索多凋零崑山片玉閣銅¶
洗傍有蕉葉恒青青始知柔物稟直性造化鼓鑄生¶
殊形丈夫亦有如蕉者日落相看倒玉缾　斯卷乃¶
饒介之臨張伯雨書劉師魯諸作字法遒勁藏圓動¶
於筆端真可寳者也淮南憨翁蔣誼拜和¶
¶
　　句曲仙人遺舊跡百年繼續無彫零漢時銅洗玉色¶
碧雪裏芭蕉孤影青題詩弔古多寓意看畫於我獨¶
<pb:KR3h0070_WYG_342-50b>¶
忘形煑茶汲水臨釣石小杓大瓢何用缾成化乙巳¶
四月十九日逸史泊南湖上松菊主者攜蕉雪卷來¶
索作四大字為引卷盖饒介之臨張伯雨及劉師魯¶
之作且俾予追和因草草應答百年故物流落人間¶
幸歸之詩書家什襲保䕶可以長久予名將亦托之¶
並以並存耶綬¶
¶
　　清池白石芭蕉老不與蒲柳望秋零寒生六月水浸¶
玉恍疑瑞草雪中青靈根獨得乾坤氣壺天壯觀山¶
<pb:KR3h0070_WYG_342-51a>¶
河形何當喚起王摩詰歌對春風酒一缾姚江鮑浩¶
(自魏跋以下皆行書)¶
¶
　　與盥為器本同出何事低回受盥餘千年懷古等珍¶
翫一斗貯清齊糞除𤓰皮緑積入膚理硃砂斑駁辭¶
泥淤雪中芭蕉傳妙品詩入無聲良不虚七十六老¶
人夏時正(行草書)¶
¶
　　抱遺老人楊維楨書謝氏巫峽雲濤石屏志卷¶
(内詩翰)¶
¶
<pb:KR3h0070_WYG_342-51b>¶
　　石理庚庚有至文江濤鼔浪忽蒸雲鬼神不露雕鏤¶
巧那得隂陽一線分　遂昌鄭元祐¶
¶
　　巫山十二多雲雨暮暮朝朝怨神女江流峽束捲奔¶
濤幾㸃芙蓉隔洲渚白雲自飛明月高黄牛灔澦争¶
雄豪峽口猶思弭征櫂霜寒夜聴驚猿號君家石屏¶
何處得㝠㝠造化春無迹却憐宋玉老多才望斷陽¶
臺楚天碧河南陸仁¶
¶
　　木落清江帝子悲陽臺雲雨是何時哀猿啼斷三更¶
<pb:KR3h0070_WYG_342-52a>¶
月猶憶巴人唱竹枝扶風馬文璧¶
¶
　　山青青兮欲雨谷窅窅兮生雲望楚臺兮何處歸將¶
賦兮屏文吳僧景芳¶
¶
　　謝家緑玉屏不琢龜甲形方若陟釐紙粉縹帶苔青¶
秀絶庚庚絶文理十二巫峯横隠起芙蓉照影立亭¶
亭逺落巴江一江水素湍洶湧翻緑濤長風吹雲白¶
月髙三峽瀑聲滿人耳箇中獨欠孤猿號胡僧謾有¶
金壺汁灑向素縑圖不得女媧鍊石作五彩㸃染料¶
<pb:KR3h0070_WYG_342-52b>¶
應無此色此石産景由天工畧假石人磨削功石色¶
欲盡玉色起沈沈天碧涵清空君不聞火食貢石瑩¶
如玉中有竒松四時緑六月涼風捲翠濤瑟瑟秋聲¶
戰空屋又不聞楊家古屏刻水精中有為雲之美人¶
海綃衣裳為烟霧姓名自語非真真二物化去固已¶
久價重隋珠難再有君家寳屏獨在世勿落忍人豪¶
奪手我聞古人楊銕仙束帶拜之如米顛起来發狂¶
捉鐵筆醉墨寫入青瑤鐫何日乗舟上魚復喚取巴¶
<pb:KR3h0070_WYG_342-53a>¶
童唱巴曲更借丹邱粉墨屏對案巫山真面目　予¶
嘗住震澤聞松陵謝氏伯仲賢而好事而予水仙之¶
舟未得一造其所今髙君叔攜此卷至别業求題且¶
知楊銕厓亦到湖上由是益知其賢而好事故製長¶
詩一篇寄題寳屏他日或飲君薔薇花下幸出此為¶
張本云至正乙巳七月二十一日金粟道人顧阿瑛¶
書于合溪别業¶
¶
　　郭天錫抄諸賢遺稿(内詩品)¶
¶
<pb:KR3h0070_WYG_342-53b>¶
　　林僉憲善之春日絶句寳篆香消雨散絲誰撩詩興上¶
花枝春風吹度南窻竹一片紅芳落硯池又西湖夕佳¶
亭句晴雲木末山四圍新月荷花波萬頃¶
¶
　　石敏若柳花詩來時萬縷弄輕黄去日飛毬滿路傍我¶
比楊花更飄蕩楊花只是一春忙¶
¶
　　吳雲道中遣興九絶句　雨餘烟柳緑如苔水浄沙明¶
白鳥迴花氣滿船無覔處隔籬村舍瑞香開　水村烟¶
草暎花叢夢裏青山入瘦笻晩泊楓橋春睡重滿船風雨¶
<pb:KR3h0070_WYG_342-54a>¶
不聞鐘　曉入招提草樹馨怪来松柏老龍形如何剥¶
落冰霜盡依舊春風吹得青　吳國池臺幾刦灰城闉¶
蘭若鬱崔嵬老僧笑指峩眉石曽見承平出蜀来　一¶
枕落花溪上春翛然意與葛天鄰世間多少邯鄲夢夢¶
覺依前認不真　水光浄盡月波隨每過垂虹起遁思¶
不信鴟彛五湖去扁舟只為載西施　花柳清明過雨¶
初修篁風動鳥相呼青山如此不歸去時向溪流照白¶
鬚　毗山嵐翠入苕溪曽倚池亭醉夕暉囘首交朋半¶
<pb:KR3h0070_WYG_342-54b>¶
凋謝烟波無際白鷗飛　卜居擬向水晶宫深築茅齋¶
萬竹中三月江南蓴菜美季鷹何苦待秋風¶
¶
　　疊山贈命士云鴂鳴方歇楚臣憂艸緑王孫滿地愁試¶
借星圖看分野黍苗秀處是何州¶
¶
　　髙彦敬題初陽臺道中云二千里地好耕桑無數海棠¶
官道傍風掠亂紅攙馬去春光更比路人忙¶
¶
　　子昂詩庭槐風静緑隂多睡起茶餘日影過自笑老来¶
無復夢閒看行蟻上南柯¶
¶
<pb:KR3h0070_WYG_342-55a>¶
　　鮮于伯機湖上新居云吾愛吾廬好臨池搆小亭無人¶
致青李有客覔黄庭樹古蟲書葉莎平鳥篆汀吾衰豈¶
名世詎肯苦勞形¶
¶
　　題范寛雪山句前山積雪深隠約形體具後山雪不到¶
查牙頭角露逺近復有千萬山一一倚空含太素懸崖¶
斷溜冰滿壑野店閉門風倒樹¶
¶
　　戴表元題子昂疊軸云百折雲山路不通無名怪木淡¶
書空相逢欲問秋風客不是巴中是剡中¶
¶
<pb:KR3h0070_WYG_342-55b>¶
　　北村題姚静齋女柔徳一日三刲股救其兄云女生他¶
人媍兄死誰養親刲股與紾臂孰仁孰不仁¶
¶
　　元袁伯長貫酸齋徐敏甫郭天錫詩詞合卷(内詩翰)¶
¶
　　一菴首坐久客大慈比得㑹于萬壽深湛宏慱¶
連辱和篇不可虚其雅意用韻奉謝桷和南¶
¶
　　堂堂相國布金寺曽許髙人住夏来不見烏衣游别墅¶
時看金彈落生臺千林有響風調瑟萬壑無聲雪舞杯¶
讀罷楞嚴誰與伴獨於松徑且徘徊¶
¶
<pb:KR3h0070_WYG_342-56a>¶
　　蕭齋圓緑長深苔忽見談空𤣥度來巳信虚空那有相¶
極知明鏡本非臺閉門掩息雲生几振錫忘言水覆杯¶
獨鶴九臯清唳徹肯於林下久徘徊¶
¶
　　少年學道悟真如晩嵗驅馳齒髮疎碧落倦游同病鶴¶
金門聴漏比鰥魚還家重拾班超筆教子空傳阿買書¶
蒼狗白雲工變幻掩闗從此悟乗除¶
¶
　　永嘉老子貌温如破帽蒙頭禮數疎彈子十方歸硯穎¶
駢頭千衲䕶鍾魚雪飄飣坐蘆花絮雲疊層巒貝葉書¶
<pb:KR3h0070_WYG_342-56b>¶
古澗長松傳美䕃肯令藤蔓滿階除　師永嘉人故末¶
章及横川長老(行書)¶
¶
　　篳栗樂(貫酸齋)¶
¶
　　雄雷怨别雌雷老雲海鏝沙地無草邊塵不受紫檀風¶
三寸蘆中元氣巧㣲聲轔轔喘不栖魑魅夢哭猩猩饑¶
壯聲九漏雪如鐵酥燈泠焰春風滅神妻夜傳髑髏杯¶
倒解崑崙飲腥血紫臺雲散月荒涼歸路人稀腔更長¶
酸齋道人為西瑛公子(行草)¶
¶
<pb:KR3h0070_WYG_342-57a>¶
　　四禽言(郭天錫)¶
¶
　　脱却布袴貧家僅有一尺布寒機剪盡無可裁可人不¶
来㢘叔度脱却布袴¶
¶
　　不如歸去錦官宫殿迷春樹天津橋上三兩聲呌破中¶
原無處住不如歸去¶
¶
　　提葫蘆今年酒賤頻頻沽衆人皆醉我亦醉哀哉誰問¶
醒三閭提葫蘆¶
¶
　　行不得也哥哥湖南湖北秋水多九疑山前呌虞舜奈¶
<pb:KR3h0070_WYG_342-57b>¶
此乾坤無路何行不得也哥哥　右相臺梁隆吉作延¶
祐丁巳春余客番陽吳昭徳同集于徐秋湖之一碧亭¶
酒邊舉似次年歸故里書于家藏隆吉詩卷後京口郭¶
畀天錫¶
¶
　　元人贈筆工卷(内詩翰)¶
¶
　　贈筆工沈日新¶
¶
　　玉翁灑翰唯馮須製法授以柯山徐當年松雪所親見¶
故使穎也能馮如擇毫審固用工久楮白陳𤣥駿奔走¶
<pb:KR3h0070_WYG_342-58a>¶
若馮若陸真可人俱是文場斵輪手沈生晩出亦舊家¶
恥將秋菊争春華南洲佚老重題品不日聲價十倍加¶
耄我雲山倦文字爽氣挹來那有思一枝持贈焉用之¶
殊異江淹夢中事　宋季太末徐信卿筆名重搢紳間¶
玉溪尚書趙公以徐法授之馮應科俾之日縳一管不¶
合意即折裂復為之必如法乃止松雪公乃玉溪從子¶
嘗親見其事故以此法授之陸穎馮陸齊名實本於此¶
南譙張復亨¶
¶
<pb:KR3h0070_WYG_342-58b>¶
　　獻賦長楊人又去試呼毛穎即稱寃烏犍三百何時足¶
欲老江南烟雨村甲戍春中沈生持筆過予有感而作¶
三山林附鳯¶
¶
　　吳興馮筆妙無倫近有能工沈日新倘遇玉堂揮翰手¶
不嫌索價似殊珍杜本伯原¶
¶
　　沈生筆妙能隨意曽記蓬莱應制時三十六宫花漠漠¶
玉階研露寫新詞五雲閣吏柯九思¶
¶
　　南州先生真玉人蘇家季孟世絶倫良公騎箕上天去¶
<pb:KR3h0070_WYG_342-59a>¶
先生餘不溪水濱東老之家酒熟未其孫猶以縳筆聞¶
公家兄弟不負筆我輩秃之天且嗔不如醉用榴皮冩¶
仙人豈亦能書者遂昌鄭元祐¶
¶
　　我聞善書須擇筆千金求買嗟未得何人縳兔中山来¶
褐衣猶帶山烟濕西風颯颯吹霜毫快利入手如銛刀¶
寸鋒一日空萬紙暮鴻作陣邊雲髙鍾王不生書體絶¶
俗輩誰能辨工拙無人致之白玉堂贈我空山書落葉¶
李坦之¶
¶
<pb:KR3h0070_WYG_342-59b>¶
　　元人題朱氏方寸銕卷¶
¶
　　詳見前¶
¶
　　元人賦竹深處卷(内詩翰)¶
¶
　　髙風逺市門植竹千篔簹蒼雪下庭砌𤣥隂翳齊房晴¶
旭鶴聚島鮮颷鳯鳴陽碧滋潤簡編翠浥浮冠裳披圖¶
有真趣夙抱非羈寓逰蹤自南北夢寐還相遇朝哦栖¶
遁詞暮誦琳琅句恍即故園居森森竹深處　宙亭石¶
宇¶
¶
<pb:KR3h0070_WYG_342-60a>¶
　　種得琅玕萬個蒼滿林烟霧似瀟湘九秋露滴琴書潤¶
六月風侵枕簟涼肯為潯陽留勁節佇看奎府散清香¶
掛冠有約来相訪並坐吹笙引鳯凰　廬陵王復原¶
樂彼數畝園青青萬竿竹中有讀書人開軒伴幽獨軒¶
前輕隂掃不開軒後繁聲疑雨来春風淡蕩拂翠羽白¶
露泠泠生莓苔入窻無塵従不掃吐蓐在地璚花老夜¶
深對月任光㣲晝永乗風覺涼好有時早起坐石牀口¶
中吹笙鵝管長有時枕書卧軒中清興窅入蓬萊宫蓬¶
<pb:KR3h0070_WYG_342-60b>¶
萊宫闕幾千里紅塵不到看書几彩鸞紫鳯情翩翩一¶
段清光照流水昨日我来造竹下主人開門笑相迓山¶
殽滿盤酒滿壺醉歌一曲為君謝君不見園中桃又不¶
見道傍柳昔日媚春華今日成衰朽何如此君含彩故¶
青青獨向軒楹托根久勸君更種松與梅歳寒清絶成¶
三友　隆谿黄仲瑤¶
¶
　　萬玉深中構草堂風清幽致逼瀟湘羣龍垂影秋無際¶
獨客髙吟興正長雲壓四簷飄翠羽暑消三伏隕𤣥霜¶
<pb:KR3h0070_WYG_342-61a>¶
清芬不許紅塵入寒溢苔花滿石床　三山江輻¶
¶
　　一室幽偏半榻宜四邊修竹緑漪漪通宵明月無塵到¶
長夏清風只自知每喜王猷同玩賞更從蔣詡共襟期¶
堦前忽見分龍角疑是春雷夜雨時　安城彭敷恂¶
¶
　　碧琅玕下覔幽蹤行盡齋居路始通烟斂月稍金瑣碎¶
風生雲幹玉琤琮秋光滿座隂長合靛色清神暑自空¶
浄掃蒼苔夜留客解衣磅薄興無窮　秀州金灝¶
¶
　　我愛髙人賦考槃買山結屋種琅玕烟梢影落虚忩寂¶
<pb:KR3h0070_WYG_342-61b>¶
風葉涼生翠簟寒已喜秋深存節操更期歳晩報平安¶
何當吹徹參差玉共看朝陽宿鳯鸞　吳郡朱復吉¶
¶
　　公家種竹一萬箇已喜此中堪結茅珊瑚戛玉天籟動¶
翡翠蔽空雲氣交呼童去尋化龍杖留客坐看棲鳯巢¶
何當開徑迎益友共論大易明羲爻　劍江徐疇¶
¶
　　種得篔簹數百竿築亭深處伴秋寒危梢滴露秋堪掬¶
密葉籠雲翠作團夜月虚濤翻素壁晩風清佩響雕欄¶
漪漪絶勝淇園好㑹看窻前宿鳯鸞　文江鄧資深¶
¶
<pb:KR3h0070_WYG_342-62a>¶
　　帶雨含烟碧玉枝蕭森偏與静相宜風生萬壑秋無際¶
月到孤亭客未知逺憶楚山吹笛夜迴疑湘水泊舟時¶
此君自昔持髙節長結幽人歳晩期　甫里趙宗文¶
¶
　　琅玕三徑緑成林瑟瑟涼生漠漠隂蔣詡琴尊閒自適¶
王猷車馬窅難尋四簷蒼雪分鸞彩一榻清風引鳯吟¶
客去浩歌淇澳罷永言同結歳寒心長洲沈𤣥¶
¶
　　種竹雲深處迢迢一徑通清隂湘浦月髙韻渭川風節¶
操宜幽客逍遙稱老翁晩来丹鳯下棲向緑雲中　余¶
<pb:KR3h0070_WYG_342-62b>¶
學䕫¶
¶
　　金臺名宦姑蘇客客裏相逢見顔色手持詩卷錦離離¶
珠玉聨篇光耀日自言平昔愛此君手栽十畝吳江濆¶
蒼龍起舞淇園夕彩鳯長鳴湘水春客来倒屣邀偕去¶
擊筑彈棊不知暑紅塵半㸃飄不來好鳥一雙向人語¶
逍遙深處深復深等閒&KR0111;却樊籠心何時買棹東歸去¶
願借繁隂事討尋　閩中陳潤¶
¶
　　劉侯愛客仍愛竹種得琅玕滿書屋一片湘江雨外青¶
<pb:KR3h0070_WYG_342-63a>¶
千年嶰谷春前緑三徑縈迴蒼雪深四時晴翠生繁隂¶
過門二仲偏知巳假榻羣公自盍簮元龍逸去真湖海¶
肯學尋常兒女態禄米長捐佐酒貲錦囊不惜供詩債¶
清心獨有此君知搖落冰霜也不移為籬擬䕶新梢長¶
掃籜應教舊幹滋邇來阿閣増光價五彩郇雲見揮灑¶
振佩終隨鸞鳯羣投閒暫寄風塵下漫説當年六逸溪¶
鳥啼烟草碧萋萋風流文采如君少自有丹崖為品題¶
三山林誌書於玉堂之署¶
¶
<pb:KR3h0070_WYG_342-63b>¶
　　君家舊住東吳上百畝篔簹繞簷長月明影拂青珊瑚¶
箇箇凌雲絶塵想宦游南北今十年朝囘幾立春風前¶
虚心不忘久要好夢魂長役霜筠邊故託髙人寫髙致¶
翰墨淋漓湧空翠屈銕交加篆籀文真假相資元不異¶
披圖渾似故園看枕衾六月生隂寒脱巾露頂聴靈籟¶
鏗金戛玉来雲端葆羽亭亭鳯鸞翥日上天門不知曙¶
肯容借我洗煩囂便訪君家竹深處　元虚¶
¶
　　萬玉蕭森蔽草堂惟通鶴徑破蒼蒼繁隂滿榻琴常潤¶
<pb:KR3h0070_WYG_342-64a>¶
秋色凝窻地自涼幽静窅然居物外虚閒渾訝是仙鄉¶
一從髙步清霄上楚雨湘雲思渺茫　吳僧湧¶
¶
　　修竹干竿一草堂幽深偏愛水雲鄉碧隂滿地春簾濕¶
蒼雪侵幃夏簟涼詩刻粉筠初解籜聲傳茶臼逺飄香¶
宦遊十載天南北猶想園林思不忘　竹樵¶
¶
　　吳門烟雨掩荆扉湘楚清分一徑㣲叢起蔽空忘晝永¶
涼生入夜覺寒歸王猷疎散人皆笑劉向操持世不違¶
儒業已聞沾寵渥休將宦思戀初衣　倪維哲¶
¶
<pb:KR3h0070_WYG_342-64b>¶
　　先生幽趣在琅玕手種窻前可萬竿三伏清隂不受暑¶
一天明月自棲鸞翠濤夜捲瀟湘雨蒼雪晴飄嶰谷寒¶
珍重鳯池留直節青青常與後人看　紹興王鉉¶
¶
　　華軒瀟灑傍林巒萬玉扶疎䕶石欄雨沐風披看舞鶴¶
山空月白聴鳴鸞時調焦尾清聲逺曉閲芸編緑字寒¶
佳趣可人君獨得肯分三徑共盤桓　天台陳璲¶
¶
　　髙人適幽趣羨此琅玕清新梢和露滴舊葉迎風鳴結¶
屋住深處時見茶烟横焚香手遺編詎有塵慮縈一自¶
<pb:KR3h0070_WYG_342-65a>¶
綰章綬夢入吳中行覺来尚幽意滿抱涼吹生　天水¶
趙次進¶
¶
　　舊家吳下住萬玉俯澄溪翠色連花圃清隂接柳隄稀¶
稠無隙地宛轉自成溪琴就聲前和詩從節下題拂雲¶
蒼幹直承露碧梢低佳趣王兼馬髙情阮與嵇豈容卑¶
鷃集早見瑞鸞栖斑籜堪冠製玉牙或饌韲林林森畫¶
㦸矗矗列文犀門有軒車過亭多枕簟移久晴鼯鼠出¶
積雨鷓鴣啼瞻緑同淇澳分青若瀼西編籬須代篠截杖¶
<pb:KR3h0070_WYG_342-65b>¶
勝扶藜密葉縈香篆繁枝爨茗畦嫩書蝸畫健枯□蟻¶
行齊新譜憑誰撰遺編必自稽栽培忘歳月睽别隔雲¶
泥得信忻無恙牽思夢欲迷青班聨玉笋何日聴黄鸝¶
好乞還山假從容欵碧閨　同郡釋啓¶
¶
　　分得瀟湘數畝隂中藏茅屋往來深半窻色浄涼偏入¶
一榻聲清暑不侵雨長子孫金個個風生頭角玉森森¶
此君應向圖中見時報平安慰客心　方外釋冋¶
¶
　　憶昔山行到竹深緑凝隂合晝森森塵衣欲挂應難入¶
<pb:KR3h0070_WYG_342-66a>¶
樵子興懷每見尋驟雨洗枝添秀色㣲風翻葉墮清隂¶
笑看来往馳驅者休息誰從此處唫　中吳釋鼒¶
¶
　　客至頻留醉僧過只對吟渭川多雅興淇澳有遺音節¶
操常應在冰霜老更禁七賢堪並美六逸謾同心逰宦¶
今来往多情憶舊尋　三衢金闗(珊瑚網云起有闕文)¶
¶
　　知君雅性恒愛竹幾年封植當華屋此君結根羨得所¶
風雨年年長蒼玉緑隂滿地䕃堦墀拂雲香葉何參差¶
萬竿總含霜雪操數畝盡帶瀟湘姿芸窻晝啓無俗客¶
<pb:KR3h0070_WYG_342-66b>¶
秀色時能映緗帙猗猗堪比衛武賢青青差擬王猷宅¶
我来薊北正天寒雪中無處尋琅玕坐想君家最深處¶
便擬敲門試一看　廬陵周崇厚書¶
¶
　　南舟跋一篇見前¶
¶
　　式古堂書畫攷云内題詠多屬明人更攷南舟跋¶
益知當屬明今仍珊瑚網作元人卷¶
¶
¶
　　六藝之一錄卷三百八十四¶
¶

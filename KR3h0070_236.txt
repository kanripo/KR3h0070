# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.528816
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 236
<pb:KR3h0070_WYG_236-1a>¶
　　欽定四庫全書¶
¶
　　六藝之一録卷二百七十八　　錢唐倪濤撰¶
¶
　　歴代書論八¶
¶
　　元鄭枃學書次第之圖¶
¶
　　(大楷)　中興頌　東方朔碑¶
¶
　　萬安橋記(八嵗至十嵗)¶
¶
　　(中楷)　九成宫銘　虞恭公碑¶
¶
　　姚恭公墓誌¶
¶
<pb:KR3h0070_WYG_236-1b>¶
　　遺教經(十一嵗至十三嵗)¶
¶
　　(小楷)　宣示表¶
¶
　　戎路表　樂毅論¶
¶
　　力命表　曹娥碑(十四嵗至十六嵗)¶
¶
　　(行書)　蘭亭叙　　　　　　聖教序¶
¶
　　開皇帖(十七嵗十八嵗)隂符經¶
¶
　　獻之帖(十九嵗二十嵗)¶
¶
　　(草書)　急就章(二十一嵗)　右軍帖(二十一嵗至二十四嵗)¶
¶
<pb:KR3h0070_WYG_236-2a>¶
　　旭素帖(二十五歳)¶
¶
　　(篆書)　琅邪題(十三歳)　　嶧山碑(十五歳)　泰山碑¶
¶
　　張有書¶
¶
　　周伯琦書¶
¶
　　蔣冕書¶
¶
　　(古篆)　石鼓文　鍾鼎千文¶
¶
　　(八分)　泰山碑銘　景君碑¶
¶
　　鴻都石經　費鳯碑隂(二十五嵗)¶
¶
<pb:KR3h0070_WYG_236-2b>¶
　　此圖所限年歳為中人設耳若天資髙者十年功可¶
了衆體(衍極)¶
¶
　　元鄭枃書法流傳之圖¶
¶
¶
¶
¶
¶
<pb:KR3h0070_WYG_236-3a>¶
<pb:KR3h0070_WYG_236-3b>¶
<pb:KR3h0070_WYG_236-4a>¶
¶
¶
¶
¶
¶
¶
　　右圖自蔡邕至崔紓皆親相授受惟蔡襄毅然獨起¶
可謂間世豪傑之士(衍極)¶
¶
<pb:KR3h0070_WYG_236-4b>¶
　　元董内直書訣¶
¶
　　無垂不縮¶
¶
　　謂直下筆既下復上至中間則垂而頭員又謂之垂¶
露如露水之垂也¶
¶
　　無徃不収¶
¶
　　謂波㧞處既徃當復回不要一㧞便去¶
¶
　　如折釵股¶
¶
　　員健而不偏斜欲其曲折員而有力¶
¶
<pb:KR3h0070_WYG_236-5a>¶
　　如拆壁¶
¶
　　用筆端正寫字有絲連處斷頭起筆其絲正中如新¶
泥壁拆縫尖處在中間欲其布置之巧¶
¶
　　如屋漏痕¶
¶
　　寫字之㸃如空屋孔中水滴一㸃員正不見起止之¶
跡¶
¶
　　如印印泥如錐畫沙¶
¶
　　自然而然不見起止之跡¶
¶
<pb:KR3h0070_WYG_236-5b>¶
　　左欲去吻¶
¶
　　左邊起筆不要有觜¶
¶
　　右欲去肩¶
¶
　　右邊轉角不要露肩古人謂之暗過¶
¶
　　緜裹鐵筆¶
¶
　　力藏在㸃畫之内外不露圭角東坡所謂字外出力¶
中藏稜者也(書法鈎𤣥)¶
¶
　　明張紳名稱篇¶
¶
<pb:KR3h0070_WYG_236-6a>¶
　　八法之變形狀不同古人遺跡往皆有名稱如蹲鴟隼¶
尾之類其法甚多今為蒐訪類聚略其用筆之㫖學者¶
庶有考焉¶
¶
　　㸃類¶
¶
　　蹲鴟　早蟻　鶚口　鼠矢　栗子　柳葉¶
¶
　　科斗　𤓰瓣　丁頭　打㸃　散水　隔水¶
¶
　　烈火　聯飛　衮筆　暗築　顯異　奮筆¶
¶
　　曽頭　其脚　横波　直波　雁陣¶
¶
<pb:KR3h0070_WYG_236-6b>¶
　　横類¶
¶
　　飛横　平磔　鱗勒　戰行　藏頭　䕶尾¶
¶
　　折異　横鱗　䜿勒　三過　仰覆　鶴頂¶
¶
　　蠶頭¶
¶
　　䜿類¶
¶
　　䜿&KR1899;　懸針　垂露　玉筯　釵股　屋漏痕¶
¶
　　錐畫沙　烏絲闌¶
¶
　　趯類¶
¶
<pb:KR3h0070_WYG_236-7a>¶
　　棘鍼　蠆尾　蟹爪　趯鈎　綽鈎　勾裹¶
¶
　　勾努¶
¶
　　戈類¶
¶
　　丁頭　打㸃　背戈　倒戈　澀出(永)斫戈¶
¶
　　踠脚　背抛　卧挑　外臂　縮出　折芒(旭)¶
¶
　　撇類¶
¶
　　隼尾　分露　縮出　穿魚¶
¶
　　波類¶
¶
<pb:KR3h0070_WYG_236-7b>¶
　　横波　䜿波　放留　交爭　三過筆　激石波¶
¶
　　總論¶
¶
　　解摘　掲腕　斜曲　蠶食葉　壁拆文(法書通釋)¶
¶
　　明李淳大字結構八十四法¶
¶
　　臣㓜習大字未領其要後獲儒僧楚章授以李溥光永¶
字八法變化三十二勢寳而用之漸覺有得後又獲右¶
軍王羲之八法書訣共三眛歌玩其妙用亦轉覺有所¶
進步雖然運筆之法近得頗熟結構之道實有未明因¶
<pb:KR3h0070_WYG_236-8a>¶
取陳繹曽所述之書法及徐慶祥所註之書法求其藴¶
奥見有天覆地載分疆三勻及勾努勾裹之目總而集¶
之共有一百一十三目用而為法庶幾近於規矩惜其¶
紊亂中間猶有未盡善者則棄而不取止選五十八目¶
猶未盡書法之道臣忘其固陋竊取陳徐二家法外之¶
意續添二十六目如二段三停減捺減勾之類同前共¶
成八十四目就題曰大字結構八十四法又每法取四¶
字為例作論一道以開字法之奥今集既成固知僣踰¶
<pb:KR3h0070_WYG_236-8b>¶
罪莫能逃臣不勝戰慄之至¶
¶
　　天覆　宇宙官宫　　地載　直且至里¶
¶
　　讓左　助幼即却　　讓右　睛蝀績畤¶
¶
　　分疆　體輔願順　　三勻　謝𣗳衛術¶
¶
　　二段　鑾嚮需留　　三停　章意素累¶
¶
　　(上占地步)　雷雪普昔　　(下占地步)　衆界要禹¶
¶
　　(左占地步)　數劉敬對　　(右占地步)　騰施故地¶
¶
　　(左右占地步)弼辦衍仰　　(上下占地步)鸞鶯釁叢¶
¶
<pb:KR3h0070_WYG_236-9a>¶
　　(中占地步)　蕃華衝擲　　(俯仰勾趯)　冠寇宓宅¶
¶
　　(平四角)　國固門闌　　(開兩肩)　南丙雨而¶
¶
　　勻畫　壽畺畫量　　錯綜　馨聲繁繫¶
¶
　　疏排　𤓰介川不　　縝密　繼䌴纒䌵¶
¶
　　懸針　車申中巾　　中䜿　軍年單畢¶
¶
　　上平　師明牡野　　下平　朝敘叔細¶
¶
　　上寛　宁可亨市　　下寛　春眷夫太¶
¶
　　減捺　爕癸食黍　　減勾　禁埜戔懋¶
¶
<pb:KR3h0070_WYG_236-9b>¶
　　讓横　喜婁吾𤣥　　讓直　甲千平市¶
¶
　　横勒　此七也乜　　均平　三云去丕¶
¶
　　從波　丈尺吏&KR0119;　　横波　道之是足¶
¶
　　從戈　武成幾夷　　横戈　心思志必¶
¶
　　屈脚　烏馬焉為　　承上　天文支父¶
¶
　　曽頭　曽善英羊　　其脚　其具典與¶
¶
　　長方　罔周同冊　　短方　西曲回田¶
¶
　　捺勾　民氏良長　　重撇　友及反夌¶
¶
<pb:KR3h0070_WYG_236-10a>¶
　　攅㸃　采孚妥&KR1528;　　排㸃　無照㸃然¶
¶
　　勾努　菊萄蜀曷　　勾裹　甸句勾勻¶
¶
　　中勾　東束來未　　綽勾　乎手予于¶
¶
　　伸勾　紫訾旭勉　　屈勾　鵷鳩輝頫¶
¶
　　左垂　笄并亦弗　　右垂　升𠦑拜卯¶
¶
　　蓋下　㑹合金舍　　趂下　琴谷吞吝¶
¶
　　從腕　鳳風飛氣　　横腕　見毛尤免¶
¶
　　從撆　尹戸居庶　　横撆　考老省少¶
¶
<pb:KR3h0070_WYG_236-10b>¶
　　聯撆　參彦形肜　　散水　沐波池海¶
¶
　　肥　　土止山公　　瘦　　了卜才寸¶
¶
　　疎　　上下士千　　密　　贏齎龜鼉¶
¶
　　堆　　晶品畾磊　　積　　爨鬱䉹縻¶
¶
　　偏　　入八乙巳　　圓　　轡巒樂欒¶
¶
　　斜　　母勿乃力　　正　　主王正本¶
¶
　　重　　哥昌吕圭　　併　　竹林羽弱¶
¶
　　長　　自目耳茸　　短　　白曰臼四¶
¶
<pb:KR3h0070_WYG_236-11a>¶
　　大　　&KR0034;&KR0034;囊橐　　小　　厶口小工¶
¶
　　向　　好妙舒飭　　背　　孔乳兆非¶
¶
　　孤　　一二十了　　單　　日月弓乍¶
¶
　　論¶
¶
　　葢聞字之形體有小大疎密肥瘦長短字之㸃畫有覆¶
仰向背屈伸變換嘗患其浩瀚紛紜莫能盡其結搆之¶
道所以定此八十四法為例推廣求之若無法者不失¶
於偏枯則失於開放不失於開放則失於犯礙不失於¶
<pb:KR3h0070_WYG_236-11b>¶
犯礙則失於承載趋避鮮有合格可觀者焉蓋大字以¶
方端均稱為貴偏斜放肆為忌是以此法取分界地步¶
為主折算邊旁為用収斂肢體布置形容具註則繁略¶
伸大意且如一字之形理有數等有上蓋大者有下畫¶
長者有左邊髙者有右邊髙者若上蓋大者名曰天覆¶
要上面蓋盡下面於法用上面清而下面濁若下畫長¶
者名曰地載書者要下畫載起上畫於法用下面重而¶
上面輕左邊髙者名曰讓左書者須左用昻而右用低¶
<pb:KR3h0070_WYG_236-12a>¶
若右邊有謙退之象右邊髙者名曰讓右書者却右用¶
聳而左用平若左邊有固遜之儀左右停者名曰分疆¶
書者取左右平而無讓如兩人併相立之形三排勻者¶
名曰三勻書者取中間正而勿偏若左右致拱揖之狀¶
二截者名曰二段書者用分為兩半校其長短微加饒¶
減三段者名曰三停書者用分為三截量其疎密以布¶
均停又若上占地步者要上面濶而畫清下面窄而畫¶
重下占地步者要下面寛而畫輕上面窄而畫重左占¶
<pb:KR3h0070_WYG_236-12b>¶
地步者要左邊大而畫細右邊小而畫麤右占地步者¶
要右邊寛而畫瘦左邊窄而畫肥左右占地步者要左¶
右瘦而俱長中間肥而獨短上下占地步者要上下寛¶
而微匾中間窄而勿長中占地步者要中間寛大而畫¶
輕兩頭窄小而畫重俯仰勾趯者要上蓋窄小而勾短¶
下腕寛大而勾長平四角者要上兩角平而下兩角齊¶
法忌挫肩垂脚開兩肩者要上兩肩開而下兩肩闔法¶
忌直脚卸肩勻畫者黒白喜得均勻錯綜者三部怕成¶
<pb:KR3h0070_WYG_236-13a>¶
犯碍疎排之撆須展不展則寒乞孤窮縝密之畫用蹙¶
不蹙則疎寛開散懸針之字不用中䜿若中䜿則字少¶
精神中䜿之字不用懸針若懸針則字不穩重上平者¶
其小者在左而莫錯方隅下平者其小者在右而勿差¶
地位上寛者下面固然難大惟長趁而方佳下寛者上¶
面已是成尖用短促而方好减捺者宜减不减則重捺¶
難觀减勾者宜减不减則重勾無體讓横者取横書長¶
而勿擔讓直者要直䜿正而勿偏横勒者但放平而無¶
<pb:KR3h0070_WYG_236-13b>¶
勢均平者若兼勒以失威從波之波惟善藏頭収尾横¶
波之波先須拓頸寛胸從戈之戈但怕彎曲力敗横戈¶
之戈猶嫌挺直勾平屈脚之勾須要尖包兩㸃承上之¶
撆宜令义對正中曽頭者用上開而下閤其脚者用上¶
閤而下開長方者喜四直而寛大短方者貴兩肩而平¶
開搭勾者勾須另搭不則類狗筆之態重撆者撆須宛¶
轉不則犯排牙之名攅㸃之㸃皆宜朝向不則為砌石¶
之様排㸃之㸃須用變更不則為布棊之形勾努之字¶
<pb:KR3h0070_WYG_236-14a>¶
不宜用裹若用裹字便不方圓勾裹之字不宜用努若¶
用努字最難飽滿中勾綽勾但憑偏正生妍伸勾屈勾¶
惟在屈伸取體左垂者右邊不得用長右垂者左邊需¶
索要短葢下者左右宜乎均分趁下者兩邊貴乎平展¶
從腕横腕宜長惟怕蜂腰鶴膝從撆横撆皆忌短仍患¶
鼠尾牛頭聯撆之法取下撆之首對上撆之胸散水之¶
法趯下㸃之鋒應上㸃之尾瘦者但須少瘦而休反為¶
枯瘠肥者止許畧肥而莫至於浮腫密雖𦂳布還宜自¶
<pb:KR3h0070_WYG_236-14b>¶
在安舒疎本稀排乃用豐肥麤壯堆者纍纍重疊處以¶
鋪勻積者緫緫繁紊中而取整偏者還須偏稱圎者則¶
喜圍圓斜者雖斜而其中要取方正正者已正而四方¶
無使餘偏重者下必要大併者右必用寛長者元不喜¶
短短者切勿求長大者既大而妙於攅簇小者雖小而¶
貴在豐嚴向者雖迎而手足亦須迴避背者固扭而脈¶
絡本自貫通孤者畫孤而惟患於輕浮枯瘦單者形單¶
而偏重於俊麗清長是以此法非在一途而取軌全資¶
<pb:KR3h0070_WYG_236-15a>¶
衆道以相承約方圓於規矩宜平直於準繩欲使其四¶
方八面俱拱中心勾撆㸃畫皆歸間架有相迎相送照¶
映之情無或反或背乖戾之失雖字形有千百億萬之¶
不同而結構亦不出乎此法之外者也若夫筋骨神氣¶
須自書法中精熟融通變化久則自然有得非但拘拘¶
然守於法也景泰二年二月初一日臣李淳謹上進(王氏¶
法書苑)¶
¶
　　七十二例法(未詳何人所撰明姜立綱有正書刻石)¶
¶
<pb:KR3h0070_WYG_236-15b>¶
　　一側　　化十五法¶
¶
　　怪石丶　龍爪冫　梅核丶　杏仁丶　鐵鈴□¶
¶
　　龜頭丶　羊角丷　垂珠丶　懸珠灬　羣鵲爫¶
¶
　　菱米□　雞頭灬　𤓰種丶　蠏脚□　寳蓋宀¶
¶
　　二勒　　化十一法¶
¶
　　玉案二　鐵城□　石楯□　舞鶴衤　駝頭□¶
¶
　　折釘□　辵之□　音阜阝　音節卩　音邑阝¶
¶
　　犂梁□¶
¶
<pb:KR3h0070_WYG_236-16a>¶
　　三努　　化六法¶
¶
　　鐵柱丨　象笏丨　垂針丨　馬椿忄　鳥鶵乚¶
¶
　　曲尺□¶
¶
　　四趯　　化十四法¶
¶
　　綽勾亅　慢勾亅　緊勾亅　玉勾亅　竹籜犭¶
¶
　　獅口&KR1525;　曲勾了　柳箕勿　浮鵞乚　龍尾乚¶
¶
　　彎笋乀　鸞翅飞　鳳翅&KR2151;　飛雁乀¶
¶
　　五策　　化六法¶
¶
<pb:KR3h0070_WYG_236-16b>¶
　　虎牙□　金錐□　斸勾□　聚水氵　散水氵¶
¶
　　横爻艹¶
¶
　　六掠　　化九法¶
¶
　　犀角丿　懸戈丿　新月丿　鈎鎌丿　疊烏□¶
¶
　　立人亻　飛帶□　直撆□　蛇頭丷¶
¶
　　七啄　　化七法¶
¶
　　掠拂丿　鳥啄丿　鬭鶉儿　木人亻　雙竹竹¶
¶
　　蟠龍幺　戲蝶巛¶
¶
<pb:KR3h0070_WYG_236-17a>¶
　　八磔　　化四法¶
¶
　　金刀□　鳴鴨□　漫游魚□　游魚三折腰□¶
¶
　　右七十二筆勢法度雖具結構在人若夫由象識心¶
則又不能以法度限也¶
¶
　　歌曰撇捺㸃勾畫要熟斜長曲短勢由人世間凡事¶
諸般字不出七十二法尋¶
¶
　　明豐道生學書法¶
¶
　　學書須先楷法作字必先大字八嵗即學大字以顔為¶
<pb:KR3h0070_WYG_236-17b>¶
法十餘嵗乃習中楷以歐為法中楷既熟然後斂為小¶
楷以鍾王為法楷書既成乃縱為行書行書既成乃縱¶
為草書學草書者先習章草知偏旁來厯然後變化為¶
草聖凡行草必先小而後大欲其専法二王不可遽放¶
也學篆者亦必由楷書正鋒既熟則易為力學八分者¶
先學篆篆既熟方學八分乃有古意¶
¶
　　大楷　童子八嵗至十嵗學楷書其法必先大而後小¶
如顔魯公大唐中興頌(在永州)東方朔碑(徳州)按此二碑¶
<pb:KR3h0070_WYG_236-18a>¶
當薄紙鈎出填作墨字禙成影本每日習五十字四年¶
之功可得七萬字則他日作題匾大字有法又宋蔡君¶
謨書萬安橋記(閩中有石刻亦可参看)若題匾字須求灑落不可¶
竟學寫碑字面他的法拘著在匡子裏况碑字甚小不¶
足為匾字用也須如虞歐作碑凡長短大小闊狭皆隨¶
形體為之四旁尚有餘地庶不拘拘更見古意顔之滿¶
塞斷不可學且顔栁稍變其體大小側背略存大勢而¶
偏旁清勁亦復可喜或者賞其竒妙耳(他字乃偏旁相照應者)須¶
<pb:KR3h0070_WYG_236-18b>¶
拆開看各自成字又不可各自成了一邊㸃亦如之皆¶
欲有照應方有意思大凡大字須先顔次王若米老寫¶
匾多是行書傾敧不正便難入格以須字之灑落則善¶
矣¶
¶
　　中楷　童子十一嵗至十三嵗當學中楷書以歐陽詢¶
九成宫及虞恭公二碑為法(俱在西安府)鈎填俱如前法日影¶
百字三年之功可得十萬字熟此則八法具備思過半¶
矣進而魏晉如堂構已成丹雘何有歐陽詢書姚恭公¶
<pb:KR3h0070_WYG_236-19a>¶
墓志(在西安)佛遺教經(唐人書結字皆四方少古意故習遺教為漸進於古矣)¶
¶
　　小楷　童子十四嵗至十六嵗須學小楷如王羲之臨¶
鍾繇宣示表(見淳化閣帖)鍾繇書戎路表(見星鳳樓帖)力命表王¶
右軍書樂毅論曹娥碑¶
¶
　　行書　凡童子十七嵗至二十嵗須學行書先學右軍¶
書蘭亭叙(取定武本鈎填影習如宣示之功)及右軍開皇等帖(俱在豫章)又¶
懐仁集右軍書三藏聖教序及薦福等碑亦足觀覽又¶
集書隂符經獻之行書諸帖¶
¶
<pb:KR3h0070_WYG_236-19b>¶
　　草書　童子廿二至廿五嵗學草書其法亦先小而後¶
大須以右軍書十七日等帖及懐素書聖母碑二大字¶
草書為法又張旭長風帖¶
¶
　　篆書　大凡童子十三嵗至二十三嵗當學篆其法先¶
大而後小先今而後古當以陽冰書瑯琊山新鑿泉題¶
(今在滁州蓋少温篆本不古惟此碑秀逸有神可以啓發後學)李斯書繹山碑(在陜西)及¶
泰山碑(在濟南府)宋張有書伯夷頌元周伯琦臨張有書嚴¶
先生祠堂記&KR0253;冕書小字千文為法古篆則學史籀石¶
<pb:KR3h0070_WYG_236-20a>¶
鼓文鍾鼎千文¶
¶
　　八分書　童子至廿四廿五嵗當學八分其法先大而¶
後小當法唐明皇泰山碑銘(書本不古可發初學故録之)北海相景¶
君碑鴻都石經堂邑令費君碑隂(筆道通㑹)¶
¶
　　明徐渭七字書訣¶
¶
　　擫(丶也)凡擫之法蓋用大指捺(擫猶捺也)之作側(斜㸃)當用大抵¶
側者側下其筆使墨精暗墜徐乃反掲則稜利也側須¶
收貴謹而重其要須右掲其腕次輕蹲其鋒取勢緊則¶
<pb:KR3h0070_WYG_236-20b>¶
乗機頓挫借勢出之要稜角忌圓平貴通變疾則失中¶
趯又成俗借勢輕掲潜勢務於勒也雖疊㸃亦自有法¶
不與此同(擫音咽㸃是永字第一筆)¶
¶
　　壓(一也)凡壓之法作横畫用之乃中指運筆以筆心壓者¶
也畫必勒貴澁而遲須以筆鋒先行使中髙而兩頭下¶
以筆心壓之不得徒卧其筆口訣云勒之筆鋒将及於¶
紙須㣲進先用仰策次即迅収若一出便去掲筆不峻¶
趯遂暗収則薄圓而疎且無力矣(畫是永字第二筆按二字訣曰截四字訣¶
<pb:KR3h0070_WYG_236-21a>¶
曰推)¶
¶
　　釣(亅也)作努豎用之亦中指運法蓋豎必努貴戰而雄努¶
不宜直直則無力故其法須豎筆徐行近左就勢而側¶
鋒顧右潛擢輕挫則掲(永第三筆拖拽)¶
¶
　　掲　作策啄用之大指擡腕法也大抵策須仰筆将畫¶
勢暗裏潛鋒掲腕歸於右啄須按筆蹲鋒潜蹙於右借¶
勢収鋒迅擲旋左(一永第五䇿丿永第七啄)¶
¶
　　抵　名指運法作趯及諸戈用之趯法須傍弩豎挫衂¶
<pb:KR3h0070_WYG_236-21b>¶
轉筆出鋒借勢趯之使鋒澀出期於倒収若佇思消息¶
則神蹤不墮矣訣云為環必郁貴蹙鋒而緩轉也諸戈¶
法□之謂也戈必闊貴遲疑而右顧其法潜鋒暗勒勢¶
盡然後趯之上則俯而過下則曲而就永師有澀出¶
戈法下以名指築上上借勢以中指遣之按筆至下以名¶
指衂鋒潜趯者也又折芒法須潜鋒緊走意盡乃収而¶
趯之若肥則質滯而鈍俗矣(趯□&KR2151;乀□&KR2151;)¶
¶
　　導　作掠用之謂撚向懐中來中指運法也須迅其鋒¶
<pb:KR3h0070_WYG_236-22a>¶
筆下左出而鋒利不墮則自然佳矣其法須右揭其腕¶
加以迅出勢旋於左法在澀而勁意欲急而婉若遲留¶
則傷於婉滯矣訣云撆必掠貴險而勁(丿掠也永字第六筆曰導即撚之義)¶
¶
　　送　作磔用之謂揭向右邊去亦中名指運法也右送¶
之波皆名磔訣云波必磔必三折而遣豪其法須右掲¶
其腕逐勢緊趯傍筆迅磔盡勢輕揭而暗収在於迅疾¶
中得之其勢亦貴險而澀也(□磔也永字第八筆四字訣或以為拽　筆𤣥要㫖)¶
論執筆¶
¶
<pb:KR3h0070_WYG_236-22b>¶
　　執筆亦有法若執淺而堅掣打勁利掣三寸而一寸著¶
紙勢有餘矣若執筆深而束牽三寸而一寸著紙勢已¶
盡矣其故何也筆在紙端則掌虚運動適意騰躍頓挫¶
生氣在焉筆居半則掌實如樞不轉掣豈能自由轉運¶
迴旋乃成稜角筆既死矣寧望字之生動乎(書法鈎𤣥)¶
¶
　　唐韋榮宗論書¶
¶
　　凡下筆心生於手然後方可下若少等閒殆亦無憑須¶
淺其執牢其筆實其指虚其掌論正書行草則曰真書¶
<pb:KR3h0070_WYG_236-23a>¶
小密執宜近頭行書寛縱執宜小逺草書流逸執宜更¶
逺逺取㸃畫長大近取分布齊均各有度數不可輕率¶
茍且須養胸中無俗氣不論真行草書自有一段清趣¶
學者當自得之(王氏法書苑)¶
¶
　　唐張敬𤣥論書¶
¶
　　楷書把筆妙在虚掌運腕不可太緊緊則腕不能轉既¶
腕不轉則字體或麤或細上下不均雖多用力元來不¶
當又云楷書只虚掌轉腕不要懸臂氣力有限行草書¶
<pb:KR3h0070_WYG_236-23b>¶
即須懸臂筆勢無限不懸腕筆勢有限又云其初學書¶
先學真書此不失節也若不先學真書便學縱體為宗¶
主後却學真體則難矣(書史㑹要)¶
¶
　　宋黄伯思論書¶
¶
　　流俗言作書皆欲懸腕而聚指管端真草必用此法乃善¶
予謂不然逸少書法有真一行二草三以言執筆去筆跗¶
逺近耳今筆長不過五寸雖作草書必在其三而真行¶
彌近今不問正草必欲聚指管端乃妄論也今觀晉宋¶
<pb:KR3h0070_WYG_236-24a>¶
及唐人畫圖執筆者未嘗若此可破俗之鄙説(東觀餘論)¶
¶
　　元劉有定論書¶
¶
　　篆直分側直筆圓側筆方用法有異而執筆初無異也¶
其所以異者不過遣筆用鋒之差變耳蓋用筆直下則¶
鋒嘗在中欲側筆則㣲倒其鋒而書體自然方矣古人¶
學書皆用直筆王次仲等造八分始側法也(王氏法書苑)¶
¶
　　明張紳論執筆法¶
¶
　　執筆之法謂之執使者執謂執筆使謂運用故孫過庭¶
<pb:KR3h0070_WYG_236-24b>¶
有執使轉用之法姜堯章云執謂淺深長短使謂縱横¶
牽掣轉謂鈎環盤紆用謂㸃畫向背(法書通釋)¶
¶
　　明徐渭論執管法¶
¶
　　凡執管須識淺(去紙淺)深(去紙深)長(筆頭長以去紙深也)短(筆頭短以去紙淺也)¶
真書之管其長不過四寸有奇須以三寸居於指掌之¶
上只留一寸一二分著紙葢去紙逺則浮泛虚薄去紙¶
近則揾鋒(是好處)勢重若中品書把筆略起大書更起草¶
訣云須執管去紙三寸一分當明字之大小為淺深也¶
<pb:KR3h0070_WYG_236-25a>¶
執管之法須置管於大指中節之前不得當節以礙其¶
運動須要居於動静之際¶
¶
　　書法所云拓大指者大約當以筆在指端運動適意¶
則騰躍頓挫生意出焉若當節則掌握如樞每每不¶
得自由轉動必礙凡迴旋處多成稜角筆死矣安望¶
字之生動乎¶
¶
　　略略以食指齊其中指兼助為力指自然實¶
¶
　　世俗多以單指苞之單鈎則肘臂著紙力不足而無¶
<pb:KR3h0070_WYG_236-25b>¶
神氣便有拘&KR0560;而不放浪的意自必以雙指包管葢¶
撮中指而斂食指以助之者也雖云要齊又不必十¶
分牽之使齊亦要有自在意思方得正所謂雙苞而¶
實指者夫雙苞則堅堅則掣打勁利齊指則實實則¶
筋力均平¶
¶
　　又以名指前三指所執之管更以小指拒前名指¶
雖用大中食三指著力亦須五指共執¶
¶
　　令掌心虚如握卵¶
¶
<pb:KR3h0070_WYG_236-26a>¶
　　拳指塞掌便能絶其力勢拳須虚則運用便易轉側¶
圓順此正所謂虚拳者也¶
¶
　　把腕來平平挺起凡下筆㸃畫波撆屈曲皆須盡一身¶
之力而送之¶
¶
　　古人貴懸腕者以可盡力耳大小諸字古人皆用此¶
法若以掌貼桌上則指便黏著於紙終無氣力輕重¶
便當失準雖便揮運終欠圓健葢腕能挺起則覺其¶
䜿腕䜿則鋒必正鋒正則四面勢全也近來又以左¶
<pb:KR3h0070_WYG_236-26b>¶
手搭卓上右手執筆按在左手背上則來往也覺通¶
利腕亦自覺能圓此則今日之懸腕也比之古法非¶
矣然作小楷及中品字小草猶可大真大草必須高¶
懸手書如人立志要争衡古人大小皆須懸腕以求¶
古人祕法似又不宜従俗矣¶
¶
　　執之雖堅又不可令其太緊使我轉運得以自由¶
大凡執緊必滯今既居大指節前微而側向於前矣¶
又須執之使寛急得宜不可一味𦂳執葢執之愈緊¶
<pb:KR3h0070_WYG_236-27a>¶
則愈滯於用故耳又云善書不在執筆太牢若浩然¶
聴筆之所之而不失法度乃為善矣(此草書法真亦可以相通者)¶
¶
　　大要執之雖緊運之須活不可以指運筆當以腕運筆¶
故執之在手手不主運運之在腕腕不知執執雖期於¶
重穏用必在於輕便然而輕則須沉便則須澀其道以¶
藏鋒為主若不澀則險勁之氣無由而生至於太輕不¶
沉則成浮滑浮滑則俗(筆𤣥要㫖)¶
¶
<pb:KR3h0070_WYG_236-27b>¶
¶
¶
¶
¶
¶
¶
¶
¶
　　六藝之一録卷二百七十八¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.669503
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 256
<pb:KR3h0070_WYG_256-1a>¶
　　欽定四庫全書¶
¶
　　六藝之一録卷二百九十八　　錢唐倪濤撰¶
¶
　　歴朝書論¶
¶
　　弇州山人墨蹟跋¶
¶
　　雜古墨蹟¶
¶
　　前二紙智永一劄似臨筆禇河南㫁簡得之陸太宰所¶
本與右軍帖為一卷故黃琳美之家物也眉山兄弟二¶
劄故當雁行㐮陽諸詩尤自秀頴鄧文肅班彦功饒介¶
<pb:KR3h0070_WYG_256-1b>¶
之皆元人名書家翩翩可喜也余所為聚此卷如窮波¶
斯採寳得成寳船辛苦頭白¶
¶
　　宋賢遺墨¶
¶
　　宋賢遺墨一卷曰光者司馬太師温國文正公曰浩者¶
司諫晉陵鄒忠公志完曰侁者集賢修撰閬中鮮于子¶
駿元祐間循吏也子由印記者眉山蘇文定公轍也曰¶
芾者禮部員外郎知淮陽軍㐮陽米元章曰友仁者元¶
章子兵部侍郎敷文閣直學士元暉曰孝伯者即之父¶
<pb:KR3h0070_WYG_256-2a>¶
㕘知政事宋史不為孝伯立傳即之傳第云㕘政孝伯¶
子又不載邑里可謂挂漏曰庭珪者王盧溪也忤姦檜¶
謫晚始登用得宫祠以終曰宗翰者胡氏為監司不甚¶
顯曰思退者湯僕射進之以大觀文落職凡相二人執¶
政二人侍從監司六人此卷文正公始而進之終疑若¶
不倫者噫宣仁一女主耳用司馬公而契丹至戒邉吏¶
曰中國相司馬矣慎毋生釁夫以乾道帝之賢志在恢¶
復而使之與張魏公並命又何舛也南渡之不振盖不¶
<pb:KR3h0070_WYG_256-2b>¶
必韓賈而後決矣余故留進之書俾論治忽者思焉¶
¶
　　蔡蘇黃米趙帖¶
¶
　　余得蔡忠惠安樂扶䕶二帖蘇文忠乆上人一帖黃文¶
節眉州畢大事二帖於柘湖何良俊氏又得米海岳古¶
詩於長洲張鳯翼氏提舉帖於華亭張某氏最後得文¶
忠送梅花帖趙文敏騎從帖於嘉禾盛氏弭節帖於吾¶
州周應元氏後先以善價購之不敢作米顛據舷狡獪¶
也千狐粹腋知為裘者苦心子孫其善蔵之勿落俗眼¶
¶
<pb:KR3h0070_WYG_256-3a>¶
　　題米南宫書後¶
¶
　　元章妙得晉人筆而以神俊發之往往於結搆外取姿¶
韻余嘗評其書如兒駒試風劍俠入道此卷為友人李¶
子所蔵前一紙是其本色奕奕有生氣後一紙尤精不¶
失禇河南懸腕法余愛翫久之乃以王履吉小楷南宫¶
傳系其後而記以嵗月¶
¶
　　薛道祖蘭亭二絶¶
¶
　　薛道祖手書褉帖是從真定武本臨得者足稱喆裔此¶
<pb:KR3h0070_WYG_256-3b>¶
帖文徵仲太史家蔵入張伯起轉以售余籖首有徵仲¶
八分小字精絶之甚及危太素虞伯生二跋皆可寳也¶
獨蘭亭畫乃宋人筆僅半幀伯起定作趙千里恐未當¶
耳宋人唯道祖可入山陰兩廡豫章㐮陽以披猖奪取¶
聲價可恨可恨¶
¶
　　張即之書¶
¶
　　張温甫秘閣喜作擘窠大字不一詩輙盡一幅絹豈鵝¶
溪遭蚕厄耶聞金人極愛重之懸餅金購募彼誠以為¶
<pb:KR3h0070_WYG_256-4a>¶
傑魁男子喑嗚叱詫者不免神堯作率更咲耳此一絶¶
句及戯題跋語老手峭勁却於桑皮側理書之似解人¶
意覽眉山諸賢側卧趯筆倦後一展可也　又張温甫¶
好書少陵古柏行豈所謂霜皮溜雨四十圍黛色㕘天¶
二千尺者似渠墨池𣲖語故耶余見凡數本咸峭骨可¶
畏此稍和腴而遂不甚能發筆可歎也¶
¶
　　右卷内　魏鍾太傅薦季直表跋　晉右軍三帖¶
跋　懐素千字文　宗室家懐素千文諸跋已載¶
<pb:KR3h0070_WYG_256-4b>¶
法帖卷内¶
¶
　　題唐虞永興汝南公主墓銘藁真蹟後　禇河南¶
哀冊文二跋　顔魯公書送裴將軍詩　栁誠懸¶
書蘭亭詩文　宋范文正公手書伯夷頌　范文¶
正與尹舍人書　范文正道服賛　蘇滄浪草書¶
少陵八絶句真蹟　東坡書煙江疊嶂歌　山谷¶
雜帖　山谷卷後　題山谷卷後　山谷老人此¶
君軒詩　山谷書墨竹賦　翠微居士薛道祖真¶
<pb:KR3h0070_WYG_256-5a>¶
蹟　范文穆呉中田園雜興卷　已上諸跋俱載¶
唐宋諸賢書譜¶
¶
　　宋髙宗養生論跋　已載帝王書譜¶
¶
　　元鮮于伯機詩記真蹟¶
¶
　　昔人謂趙文敏每以巳書三紙易鮮于困學一紙今困¶
學三紙往往不敵趙一紙豈古人頓異嗜耶余所有困¶
學游髙亭華巖記及詩真蹟殆數千言見鐵網珊瑚¶
中行筆清圓秀潤芒角不露隐然唐人家法即與文敏¶
<pb:KR3h0070_WYG_256-5b>¶
鞭&KR1060;中原不知合置誰左跋尾鄧文原龔璛亦臨池老¶
手可寳也¶
¶
　　楊鐵厓卷¶
¶
　　至元間楊鐵史聲價傾海内餘名往往借客今其文與¶
書俱在耳獨勁氣時一見筆端異日老客婦謡此亦可¶
窺也¶
¶
　　明宋仲珩方希直書¶
¶
　　包㕘軍出二紙其一為中書舍人宋璲仲珩其一文學¶
<pb:KR3h0070_WYG_256-6a>¶
博士方孝孺希直也仲珩太史公少子也希直嘗評其¶
書如威鳯翀霄祥雲捧日此書雖草率不經意而時時¶
見八法俊美圓逸知方君非曲筆耳希直不以書名而¶
剛方不折之氣流溢筆墨間其名磨損不可辯盖永樂¶
中有禁收公筆劄者同罪故耳而百六十年間學士大¶
夫寳之若拱璧然則人主之威有不能盡伸於天下之¶
賢者可慨也希直在建文朝以文學博士伏節其職若¶
今之侍講讀學士者因附記之¶
¶
<pb:KR3h0070_WYG_256-6b>¶
　　宋仲温書畫帖¶
¶
　　宋仲温生平作章草極多然微涉佻而尖此書畫帖遂¶
能蔵頴古法藹然大抵不經意乃佳耳宋此書本無可¶
疑而為後人增二印章遂成蛇足吾故為拈出¶
¶
　　凌中丞書金剛經¶
¶
　　晉世諸賢好冩河上公道徳經自禇河南聖教序後乃¶
始有書釋典經者而金剛經獨蘇眉山趙呉興往往作¶
行楷散施阿蘭若金剛經是佛真諦語故非他經比也¶
<pb:KR3h0070_WYG_256-7a>¶
中丞凌公書此經全用鐵門限筆圓熟有結體得臨池¶
三昧盖百餘年而復歸之公孫比部豈古先生所謂善¶
䕶念善囑付者至是始騐耶因為題數言于後　若不¶
見真相願以自䕶持若見不真相願以施比邱若得見¶
真相無䕶亦無施¶
¶
　　凌中丞臨子敬洛神賦¶
¶
　　昔人謂右軍書黃庭如飛天仙人曹娥碑如幼女漂流¶
於波間若大令此賦則仙人凌洛波容與而不憔悴盖¶
<pb:KR3h0070_WYG_256-7b>¶
兼之者也誠懸云子敬好冩洛神人間合有數十本余¶
所見古刻獨十三行及一全本耳十三行勢稍竦側而¶
用筆重翩翩若迅鶻全本筆輕微而秀媚儇逸姿態不¶
可言此帖為故中丞凌公所臨盖全本也公仕仁宣朝¶
至中執法以嚴重稱公卿間結法清婉乃爾太史公見¶
留侯像能不愾歎¶
¶
　　徐天全詞¶
¶
　　天全翁自金齒還呉十餘年多游呉中諸山水醉後輙¶
<pb:KR3h0070_WYG_256-8a>¶
作小詞宛然晏元獻辛稼軒家語風流自賞詞成輙復¶
為故人書之書法遒勁縱逸得素師屋漏痕法此卷盖¶
以貽呉江史明古者詞筆俱合作後有呉文定沈啟南¶
二跋亦可寳也¶
¶
　　靈巖勝游卷¶
¶
　　天全先生游靈巖作此詞寓水龍吟慢已載郡乗中此¶
卷為劉以則書者以則靈巖之東道主也其詞不盡按¶
格而雄逸伉爽時一吐洩居然有王大将軍麈尾擊唾¶
<pb:KR3h0070_WYG_256-8b>¶
壺態書筆勝法亦往往稱是卷首沈啟南畫足為兹山¶
傳神劉西臺祝㕘省錢學士皆有書名者獨桑民懌以¶
文自豪而語不甚稱為可恠也¶
¶
　　名賢遺墨¶
¶
　　右一卷墨蹟為學士承㫖宋文憲公景濂教授胡公仲¶
申太常丞張公來儀學士解公大紳太師楊文貞公士¶
竒祭酒李文忠公時勉太宰魏文靖公仲房太保髙文¶
義公世用太傅于肅愍公廷益太師徐文靖公時用右¶
<pb:KR3h0070_WYG_256-9a>¶
都御史韓㐮毅公永熈太師王端毅公宗貫宫傅何文¶
肅公廷秀太保劉忠宣公時雍太師李文正公賔之脩¶
撰張公亨父少保倪文毅公舜咨宫保戴恭簡公廷器¶
太保屠㐮惠公朝宗檢討陳公公甫太僕李公貞伯宫¶
保呉文定公原愽太師梁文康公叔厚太傅王文恪公¶
濟之太保洪㐮惠公宣之太宰王公輝少保毛文簡¶
公憲清新建侯王文成公伯安宫保湛文莊公原明提¶
學李公獻吉何公仲黙宫保劉清惠公元瑞詹事陸文¶
<pb:KR3h0070_WYG_256-9b>¶
裕公子淵脩撰楊公用脩舒公國裳少詹黃文裕公才¶
伯賛善羅文恭公逹夫其人二百年名臣碩儒也如景¶
濂大紳原愽貞伯子淵名能工八法者士竒時勉仲房¶
世用賔之伯安元瑞用脩逹夫庶幾中郎虎賁他固不¶
盡爾也余袠而蔵之竊附于甘棠勿翦之義云爾昔山¶
谷老人謂王荆公書簡逺從楊少師法中流出黃長睿¶
謂章申公惇楷法妙入魏晉三昧米海嶽謂蔡魯公京¶
及弟開府卞俱得古人筆然是四人者其精緗菀翰距¶
<pb:KR3h0070_WYG_256-10a>¶
今無一存即有之亦不能售數鐶之直而韓范富歐率¶
然之筆流落人間尚以拱璧視之然則物之可傳固在¶
此而不在彼也僕既題此一友人過視而笑曰若自為¶
拙書解嘲耳且若論詩何以不取髙崇文而取宋之問¶
乎僕無以答因記其語¶
¶
　　三呉墨妙¶
¶
　　右三呉墨妙一卷自建康至雲間以南皆呉也為賦草¶
者二徐武功金太學元玉各一紙為説者一沈學士民¶
<pb:KR3h0070_WYG_256-10b>¶
則為詩歌者九錢文通原愽張南安汝弼桑栁州民懌¶
蔡孔目九逵文待詔徵仲陸文裕子淵顧憲副英玉王¶
山人子新王司業䋲武徐長谷伯臣各一紙為尺牘者¶
十三沈少卿望李太僕貞伯王文恪濟之唐解元伯虎¶
顧尚書華玉王太僕欽佩豐考功人翁各一紙呉文定¶
原愽祝希哲王履吉各二紙國朝書法盡三呉而三呉¶
鏦錚稱名家者則又盡數君子其長篇短言出於有意¶
無意或合與不合固不可以是而槩其生平然亦管中¶
<pb:KR3h0070_WYG_256-11a>¶
之一班也留山房中異日便堪作吾鄉掌故兒輩其寳¶
存之¶
¶
　　三呉楷法十則¶
¶
　　第一冊陳文東小楷聖主得賢臣頌文東名璧華亭人¶
國初以書名家沈民則學士出師表字頗大民望大理¶
虞書益稷篇字小如文東余每見二沈以書取貴顯翺¶
翔玉堂之上文皇帝至稱之為我明右軍而陸文裕獨¶
推陳筆以為出於其表今一旦駢得之足增墨池一叚¶
<pb:KR3h0070_WYG_256-11b>¶
光彩然是三書皆圓熟精緻有黃庭廟堂遺法而不能¶
洗通微院氣少以歐栁骨扶之則妙矣盖所謂雲間𣲖¶
也¶
¶
　　第二冊徐元玉臨禇河南哀冊文字差細而筆老獨不¶
勝其佻逹盖摹禇而用之以米者也東原生𫝊差精謹¶
當是中年筆周伯器跋有微致其人即周疑舫也錢原¶
溥陳氏墓碣銘遒迅然欠雅是宋仲温遺搆雲間人至¶
今倣之呉原愽墓表極得蘇長公筆而鋒多含蓄不露¶
<pb:KR3h0070_WYG_256-12a>¶
佳手也蔡九逵嗣命議書雅健而辭不甚佳陸子淵二¶
柬在真行之間元玉小而不楷錢呉蔡楷而不小聊備¶
一家云爾¶
¶
　　第三冊祝京兆賦一首雜詩三十首後序一首少年時¶
藁耳楷法甚精絶間以小行若草率不經意者而具種¶
種姿態可寳也又古近體詩十五首是行卷上公卿者¶
稍似經意多大令風格而近纎長其詩亦多秀㑺語視¶
晚嵗應酬若出二手獨擬元日早朝排律而押韻用二¶
<pb:KR3h0070_WYG_256-12b>¶
新字二人字二臣字不可曉也¶
¶
　　第四冊祝京兆黃道中字致甫説用禿筆作楷而間帶¶
行法純質古雅隐然欲還鍾索風道中即吾故人淳父¶
姬水也為其尊人五嶽公乞集序以此為贄余固辭謂¶
此汝南家乗奈何畀人則曰使不佞而仍故名與字知¶
非公有也且公文成非吾汝南家乗乎為一笑而留之¶
因記其語又赤壁賦勁挺從禇河南來而結法微佻約¶
齋閒録序出入鍾太傅王大令古法鬱勃指掌間而雅¶
<pb:KR3h0070_WYG_256-13a>¶
緻精密削去畦逕與黃道中字説皆晚嵗筆也人不可¶
以無年信夫¶
¶
　　第五冊為文待詔徵仲小楷甲子雜稿凡詩四十七首¶
詞四首文八首中亦有率意改竄者楷法極精細比之¶
暮年氣骨小不足而韻差勝詩亦多楚楚情語如元日¶
梅雨言懐無題夣中諸篇皆晚唐南宋之佳境也聞之¶
呉人待詔每新嵗輙書舊詩文一册至老無復遺而没¶
後分散諸子有徽人某子甲以四十金得廿冊以去今¶
<pb:KR3h0070_WYG_256-13b>¶
不知所在此本乃故人子售余為直十千因留置此比¶
於吉光之片羽耳¶
¶
　　第六冊文待詔徵仲小楷其一為余書早朝等近體十¶
四首用古朝鮮繭結搆秀密神采奕奕動人是八十四¶
時筆也其二古詩十九首極有小法其妙處幾與枚叔¶
語争衡是八十八時筆也又一條三行射禮有鹿中云¶
云尤精甚而考據詳覈偶於散帙得之附於後其三晝¶
錦堂記差大於古詩結力遒勁是六十七時筆也其四¶
<pb:KR3h0070_WYG_256-14a>¶
拙政園記及古近體詩三十一首為王敬止侍御作侍¶
御費三十雞鳴候門而始得之然是待詔最合作語亦¶
最得意筆攷其年癸巳是六十四時筆也其五致仕三¶
疏中有竄改當是稿草而精謹乃爾令人作顔平原想¶
吾所綴集皆待詔中年以後書真吉光鳯羽緝而為裘¶
後人其寳守之¶
¶
　　第七冊王履吉拙政園賦及詩四章皆小楷得鍾王筆¶
意張琴師傳亦類之其下指極有媚趣微傷自然耳退¶
<pb:KR3h0070_WYG_256-14b>¶
之琴操稍大兼正行體意態古雅風韻遒逸所謂大巧¶
若拙書家之上乗也跋尾仲蔚與家弟評履吉書若訟¶
而各有致並存之¶
¶
　　第八冊文壽承書五子詩是于鱗輩初年作盖未絀茂¶
秦而進明卿也休承書養生論二君號太史箕裘然壽¶
承覺淳古休承雖自清俊結法微鬆卞彭孔嘉書余廣¶
五子詩及近體數首是古髙麗繭能於率更内斟酌温¶
潤秀勁光彩射人盖中年最合作筆也許元復一紙老¶
<pb:KR3h0070_WYG_256-15a>¶
筆圓肉流俊而所書龎居士傳語尤可喜是四君者僅¶
一休承在然老矣而前後五子者復失其六每一展卷¶
輙為噫歎¶
¶
　　第九冊陳道復千文此君書不易楷楷不易小而吾兼¶
得之陳子兼三槐堂銘妍秀而微少骨蜀中詩古雅而¶
小遜態陸子傅二歌出麻姑壇遒麗肉滿覽之曄然然¶
是二君最合作書也王禄之與其師尺牘亦自佳俞仲¶
蔚前後雜詩二幀共二十二首諸與余唱和者是晚年¶
<pb:KR3h0070_WYG_256-15b>¶
筆稍縱而有誠懸腕寳劍篇以下是二十年前書尤精¶
婉可愛詩亦多警句故並存之¶
¶
　　第十冊顧徳育牡丹一賦酷有徵仲家風黃淳父前長¶
篇一永興之有鋒鎩者後十二章小似不及周公瑕詩¶
二十章用筆精雅有法袁魯望十五章莫雲卿十四章¶
王舜華十二章吾所不敢深論若魯望之流利雲卿之¶
濃婉舜華之輕俊皆菰蘆中翹楚者也最後得張伯起¶
唐人數詩伯起臨二王最多退筆成冢雖天趣少渴而¶
<pb:KR3h0070_WYG_256-16a>¶
規度森然矣¶
¶
　　右卷内　元趙子昻枯樹賦真蹟　趙呉興小楷¶
法華經　趙呉興心經真蹟　趙文敏書濟禅師¶
塔銘　趙文敏書詹舍人告　趙文敏行書　趙¶
子昻二帖後　趙文敏于歸帖　趙呉興大通閣¶
記　十絶句詩畫跋　俞紫芝和急就章　已上¶
諸跋俱載元賢書譜¶
¶
　　趙文敏篆書千文跋　已載法帖千文類¶
¶
<pb:KR3h0070_WYG_256-16b>¶
　　明宋太史手書鄭濂名解　宋克急就章　沈民¶
望書姜堯章續書譜　徐天全卷　徐天全二札¶
¶
　　已上諸跋俱載明賢書譜¶
¶
　　李文正陸文裕墨蹟卷¶
¶
　　涯翁篆勝古隸古隸勝真行草此砑光箋數詩乃晩年¶
筆余割其半及跋尾遺王學士而留此以其備有衆體¶
故耳最後蘇墨亭一歌更遒勁盖中年得意筆也儼山¶
先生寳應雪夜翫月歌則出入北海呉興雄逸超爽有¶
<pb:KR3h0070_WYG_256-17a>¶
秋雕春駿騰鶱絶影之勢陸之於李歌辭不妨衣鉢書¶
法更自青氷也因合而蔵之¶
¶
　　張東海冊¶
¶
　　張南安書雖流浪自喜往往失之緩弱此冊鐵漢篇用¶
禿筆差遒𦂳可存¶
¶
　　李范菴卷¶
¶
　　書家評吾郡李少卿貞伯如純綿裹鐵視祝京兆不愧¶
氷清余此所藏卷雖尺一草草不經意而遒勁有生氣¶
<pb:KR3h0070_WYG_256-17b>¶
可重也少卿當憲廟時抗疏不肯書佛經為蓺林樹赤¶
幟今給事岑君允穆於鼎革之際白簡數上皆國家大¶
䇲至救周太常一疏尤卓犖偉甚余故舉而歸之且以¶
慶貞伯此書之得所托也¶
¶
　　雜帖¶
¶
　　呉文定之眉山沈啟南之豫章僅得其似耳京兆翩翩¶
時有大令風度文待詔中年筆㣲渉佻而韻頗勝履吉¶
善取態俱可録也¶
¶
<pb:KR3h0070_WYG_256-18a>¶
　　祝希哲小簡¶
¶
　　希哲此書皆赫蹏小簡與舍中子多言市井迴易事買¶
書便是雅語至末簡所謂月甚佳可來一跳盖希哲與¶
閶門少年時時傅粉墨作優伶劇耳書極潦草中有結¶
法時時得佳字豈晉人所謂裵叔則麄服亂頭亦自好¶
耶¶
¶
　　祝京兆卷¶
¶
　　祝京兆書名薄海内然其行草往往自豫章來獨此卷¶
<pb:KR3h0070_WYG_256-18b>¶
徵仲灌木圖歌時有大令遺意雖極放縱而結法不踈¶
運腕極勁卷後王履吉跋黃勉之歌皆可重也圖今在¶
徐氏大可丈餘徵仲生平得意筆上有京兆書作擘窠¶
大字恠偉動人因附記於此¶
¶
　　祝京兆雜詩¶
¶
　　祝京兆少時書雜詩多作小行楷體若草草不經意而¶
流麗有態時時媚眼譬之夷光阿環捧心病齒皆可圖¶
也¶
¶
<pb:KR3h0070_WYG_256-19a>¶
　　枝山豔詩¶
¶
　　希哲詞多青閨中瘦語令人絶倒宜從禇河南瑶臺美¶
女不當作禿師屈彊老筆也淳父乃以豐麗賞之得非¶
取駿於驪黃之外乎¶
¶
　　祝京兆季静園亭卷¶
¶
　　祝京兆書季静園亭詩以大令筆作顛史體縱橫變化¶
莫可端倪雖攷之八法不無小出入要之鐵手腕可重¶
也然書道止此耳過此則牛鬼蛇神矣¶
¶
<pb:KR3h0070_WYG_256-19b>¶
　　祝京兆卷¶
¶
　　此希哲中年書雖不無出入然往往自楊少師豫章㐮¶
陽來而踈瘦横放不盡求合所以可重也卷首四字尤¶
遒偉中有贈闗西孫逸人即太初也¶
¶
　　祝京兆秋興八首為王明輔題¶
¶
　　祝京兆書本作顛旭時時闌入顛芾中此卷書少陵秋¶
興數行後天骨遒發幾與波浪兼天石鯨鱗甲語争雄¶
長小展視間太行諸山忽若奔動為之一快¶
¶
<pb:KR3h0070_WYG_256-20a>¶
　　京兆雜詩卷¶
¶
　　祝京兆此紙雖出山谷海嶽末復遒勁政如三河少年¶
躍馬自快然是正徳間筆也¶
¶
　　祝京兆李詩¶
¶
　　祝京兆作旭素書是京兆旭素書耳佳處亦多大令取¶
態筆獨此卷太白上皇西巡歌五首因秃管淡墨之勢¶
而用之雖極狂恠怒張而結搆自不踈中復饒古飛白¶
遺意駸駸乎二氏青氷矣卷在江西程生所余以京兆¶
<pb:KR3h0070_WYG_256-20b>¶
他書數紙文太史書一紙畫一紙易之亦用米㐮陽故¶
事耳¶
¶
　　京兆書杜紫微詩¶
¶
　　祝京兆好書中唐詩初讀前一詩以為京兆語而恠其¶
稍濃渥有致既辨其為杜紫微集為之一笑至於書紛¶
披老筆望而知其枝指生也¶
¶
　　題祝京兆真蹟二則¶
¶
　　晉人謂右軍才行甚髙有逺識惜不究其用以書掩之¶
<pb:KR3h0070_WYG_256-21a>¶
此非公言也令右軍而用不過作先始興謝文靖耳千¶
載之下孰有艶羡珎異若此者乎張長史與顔尚書同¶
學隸不勝去而為草呉道子與張同學草不勝去而為¶
畫楊惠之與呉同學畫不勝去而為塑彼其所就則已¶
卑然而其就専也古人之志於傳也如此右軍可無惜¶
矣余始甚愛京兆字學晩得其集讀之不稱人乃有謂¶
京兆書掩其文章者故識之於此¶
¶
　　祝京兆草隸奕奕絶世唯李獻吉詩沈啟南畫可以配¶
<pb:KR3h0070_WYG_256-21b>¶
之然獻吉與京兆絶類盖皆有敗筆而不失為大家也¶
濟南諸公後出幾令獻吉失盟主而京兆遂無有能踰¶
之者書則文徵仲類何仲黙王履吉類徐昌糓敗筆絶¶
少畫家唐伯虎亦不減徵仲¶
¶
　　茂苑菁華卷¶
¶
　　呉中希哲徵仲履吉道復稱四名家此卷種種臻妙履¶
吉差作意希哲太不經意然姿態各自溢出雲卿得此¶
殆若狐腋之萃白矣昔蔡中郎箧論衡而談驟進雲卿¶
<pb:KR3h0070_WYG_256-22a>¶
臨池比益工得無慮為人搜作藝林公案乎¶
¶
　　文太史三詩¶
¶
　　文太史八十四時為余出金花古局箋行書此三詩以¶
贈書極蒼老秀潤而結體復不踈三詩濃婉不在温飛¶
卿下惟明妃曲為永叔所誤不免時作措大語耳以此¶
知宋人害殊不淺也¶
¶
　　文待詔游白下詩¶
¶
　　文太史歸隐後扁舟秣陵與劉司㓂顧司空倡和大是¶
<pb:KR3h0070_WYG_256-22b>¶
香山社風度書筆視平日小縱而蒼老秀潤時時有法¶
外趣詩亦清逸可喜第起句往往落韻此公疥癬疾誤¶
入膏肓呉人至今中之耳¶
¶
　　文太史絶句卷¶
¶
　　文待詔此書真得豫章三昧者取態雖小不足而風骨¶
遒爽殆似過之諸絶句如老病迂踈非傲客只愁車馬¶
破蒼苔大類白少傅分司洛中語皆可寳也¶
¶
　　文太史三體書¶
¶
<pb:KR3h0070_WYG_256-23a>¶
　　蘇文忠書錢唐伎女諸絶句真蹟字頗小文太史特以¶
意臨冩不拘拘形似而古健遒偉隐然為眉山傳神抵¶
掌老優當自色恧後三體書擬豫章尤妙唯作米家筆¶
差不似耳昔人謂右軍臨摹宣示勝于自運又云筆禿¶
千管墨磨萬錠不作張芝作索靖信然信然¶
¶
　　文太史三詩後¶
¶
　　晉陽風物凄𦂳九月於明佐藩伯齋中覽故文太史三¶
詩金波桂樹清露梧桐語恍如此身在越來虎邱間其¶
<pb:KR3h0070_WYG_256-23b>¶
結搆之遒美亦似與玉蘭堂中人烹茗匡坐却卷後别¶
是一境界良增季鷹之感¶
¶
　　趙飛燕外傳¶
¶
　　文太史小楷書趙飛燕外傳初看之若掾史筆草草不¶
經意者而八法自具是真蹟也余乃丐尤子求作小圖¶
凡九叚系其後尤於此圖有精思頗得龍眠呉興遺意¶
周公瑕復為書西京雜記十餘則俞仲蔚書外傳皆小¶
楷工絶之甚往往有踞太史上坐意外傳文蕪雜盖稍¶
<pb:KR3h0070_WYG_256-24a>¶
為筆削之耳飛燕合徳事不足論苐伶𤣥此文與國色¶
並絶代為千載風流㫁案太史鐵石心腸而寄托乃爾¶
毋亦靖節閒情賦故事耶¶
¶
　　徐髥仙墨蹟¶
¶
　　金陵少臨池者如顧司㓂陳太僕皆得意而不得法最¶
得法者徐子仁然好堆墨書離披擁虺不能免墨豬之¶
誚此卷雖極濃肥而有骨端重而不乏態是最合作書¶
也子仁行世最少君其寳蔵之¶
¶
<pb:KR3h0070_WYG_256-24b>¶
　　王履吉五憶圖歌¶
¶
　　履吉五憶歌雖昉自平子而能用巳意發之後復有文¶
伯仁系圖伏日一展閲如碧玉壺賜對消得紫綾半臂¶
矣其用筆秀雅絶得尚書宣示樂毅論遺意獨中間一¶
□崛强肥重文皇戈法未易療也¶
¶
　　王雅宜書雜詠卷¶
¶
　　履吉行草自山陰父子中來然所得者姿態耳此卷白¶
雀寺諸詩尤備風骨有美女舞竿良驥走坂之勢友人¶
<pb:KR3h0070_WYG_256-25a>¶
王元肅云履吉作此時病已甚然時時偃卧以指畫腹¶
曰祝京兆許我書狎主齊盟即死何以見此老地下前¶
輩用心如此何必減鍾太傅可念也¶
¶
　　王雅宜長恨歌後¶
¶
　　白學士歌綿麗詳縟宛然開元宫中韶景履吉以行草¶
書之豔冶之極併得玉真情態余乃乞莫雲卿書陳鴻¶
小傳家弟書手刪外傳俱小楷補之翩然有晉人意尤¶
子求復系以圖令人恍恍有乗槎犯斗之興然不欲多¶
<pb:KR3h0070_WYG_256-25b>¶
展展則恐費蒲團工力也¶
¶
　　王履吉書江文通擬古詩¶
¶
　　江文通擬古詩如逸少臨宣示帖形勢巧密勝於自運¶
唯古離别李都尉二章差不似耳履吉之於虞永興亦¶
似文通擬古書法姿態既備結搆復不踈盖晩年得意¶
筆也¶
¶
　　陳道復赤壁賦卷¶
¶
　　此道復過醉時筆雖得失相當而遒偉奔放有出蹊逕¶
<pb:KR3h0070_WYG_256-26a>¶
之外者唐文皇云當今名将唯李勣薛萬徹耳勣不大¶
勝亦不大敗萬徹不大勝則大敗以語文太史及道復¶
必當各領取一将印也¶
¶
　　朱射陂卷¶
¶
　　壬子冬余以使事道維揚朱子价為書二卷其一為近¶
體旋失之此卷多齊梁樂府語雖不無小出入而宛倩¶
穠至不失箕裘書法蕭散流宕有林下風氣尤稱合作¶
自後固時時詩寓余然絶不可入眼至九江集幾落行¶
<pb:KR3h0070_WYG_256-26b>¶
卷中笑海豈文通才頓盡耶子价已化異物秋日曬書¶
出之殊切山陽之感聊識於後¶
¶
　　馬太史卷¶
¶
　　同年馬太史作書大有筆而不勝好竒之念往往使人¶
不可識此卷為余書東封紀行可二萬言皆行楷遂無¶
一筆放軼盖余酒間嘗譏之故耳聞徽人袖精鏐購太¶
史書時得贋者此卷乃落余山房散帙中将並飽蠧魚¶
物故有遇不遇也因識而收之¶
¶
<pb:KR3h0070_WYG_256-27a>¶
　　陳子兼卷¶
¶
　　余甚愛陳子兼書每出紙素子兼輙欲書已作余甚苦¶
之癸丑避㓂呉中以此卷索書曹子建詩子兼不伏慢¶
罵乃别録蜀中諸篇并卷見遺今可一紀矣曹詩巋然¶
山房而蜀中篇遂為人携去子兼知之不免又作一大¶
罵也¶
¶
　　陳子兼詩牘卷¶
¶
　　此一卷陳子兼詩及尺牘書法極灑落可愛然皆數千¶
<pb:KR3h0070_WYG_256-27b>¶
里外筆耳晚歸僅一水而音問極少或小札數行因題¶
二韻于後莫怪陳驚座年來尺牘踈老饕能自飽不喜¶
換羊書¶
¶
　　俞仲蔚書¶
¶
　　俞仲蔚舊為余小楷歌行一紙行草及大書古選體各¶
一紙合為卷蔵小酉館仲蔚前後寄余詩不下數百紙¶
不能盡爾也子敬作精書以貽謝太傅謝輙批尾還之¶
物固有遇不遇也¶
¶
<pb:KR3h0070_WYG_256-28a>¶
　　楊秘圖襍詩¶
¶
　　記余初入比部時見同舍郎呉峻伯論書法輙云故人¶
楊秘圖珂者今之右軍也余購得此卷不勝喜以示峻¶
伯字為之解云此非右軍而何余時心不能伏然無以¶
辨之又數載稍稍識書法一日檢故卷出而更閲之盖¶
楊生平不見右軍佳石刻僅得今闗中諸王邸幡搨十¶
七帖其結搆盡訛鋒勢都失别作一種細筆而臨摹不¶
巳遂成鎮宅符又似雨中聚蚓耳恨不呼峻伯嗤之然¶
<pb:KR3h0070_WYG_256-28b>¶
詩語亦得一二佳者今聞其人尚在多作狂草或從左¶
或從下起或作偏傍之半而隨益之其書益弱而多譌¶
然自負日益甚詩亦日益下苐其為人瀟灑食貧有遺¶
世之度可念也因記於此¶
¶
　　陳鳴野詩¶
¶
　　山陰陳鳴野翩翩任侠髙自位置恒自稱中國陳鳴野¶
云楷法用墨絶肥壮而無鋒頴若龜鼈之縮項足行草¶
殆似枯枿敗蔓縱橫道上而云出自魏武鍾太傅顛旭¶
<pb:KR3h0070_WYG_256-29a>¶
狂素良可咲也此卷所書絶句中如夜深池上弄琵琶¶
萬里星河月在沙莫怪樽前弹出塞只今邊将未還家¶
却自有唐調可喜也¶
¶
　　扇卷甲之一¶
¶
　　扇卷甲之一為法書凡十六人二十一面内徐髥仙子¶
仁三李西涯賔之白洛原貞夫朱射陂子价許髙陽元¶
復各二呉匏菴原博顧東橋華玉金赤松元玉唐六如¶
伯虎王前峰䋲武王涵峰履約袁胥臺永之馬孟河負¶
<pb:KR3h0070_WYG_256-29b>¶
圖呉霽寰峻伯各一西涯僅一詞耳與匏菴皆以書名¶
而皆沓拖不稱更不若震澤之遒勁也華玉翩翩有晉¶
人意元玉伯虎俱足呉興堂廡差薄弱耳子仁堆墨豐¶
美而肉勝䋲武似舅鹵率而骨强履約膚立不能難其¶
弟永之踈逸自放貞夫作輕重筆娬媚近人子价結體¶
雖踈而天趣溢出良堪壓卷負圖之縱誕峻伯之纎弱¶
若此合作者不易得元復牡丹歌及書皆圓熟得禄之¶
補圖尤為離俗耳此皆吾先後所收以不堪動摇故聚¶
<pb:KR3h0070_WYG_256-30a>¶
而帙之時一展翫庶不以炎凉戚䟽也¶
¶
　　扇卷甲之二¶
¶
　　右扇卷甲之二法書凡二十一面祝枝山希哲六面皆¶
草聖也老筆紛披中秀骨森然超出蹊逕之外當於神¶
逸二品中求之蔡林屋九逵一面圉圉可憐王雅宜履¶
吉九面翩然灑落覽之如山陰道上行使人應接不暇¶
而輞川一書小楷尤精麗真堪與摩詰語争勝其與履¶
約一面又履約䋲武一面僅堪烏衣諸王而已陳道復¶
<pb:KR3h0070_WYG_256-30b>¶
二紙頺然自放王子新一面步武邯郸聊附於末記吾¶
家右軍及蘇長公俱為會稽餘杭老姥作扇縁不知希¶
哲履吉存日何似以今度之想亦當然耳¶
¶
　　扇卷甲之三¶
¶
　　右扇卷甲之三其廿三面為文衡山徵仲書其一面為¶
壽承臨筆内庭下戎葵風攪青桐二面作眉山體與初¶
秋雨霽皆小行特精甚赤壁賦字尤小餘半面圖以補¶
之睡起絹封缺月三面皆豫章體險急中風骨奕奕可¶
<pb:KR3h0070_WYG_256-31a>¶
愛此老之於二公庶幾出藍之美其他體俱本色而筆¶
多暮年或肥或瘠各具神采八十衰翁一面即所謂壽¶
承臨者不失箕裘余與此老晚合中有四紙見寄者惜¶
其紙垂敝不能作懐袖觀聊以當笥箧之珍爾¶
¶
　　扇卷甲之四¶
¶
　　俞仲蔚凡三扇宋玉神女及舞賦司馬相如美人曹子¶
建洛神多作蝇頭小楷而清勁有法周公瑕之班姬擣¶
素文休承之宋廣平梅花精麗輕逸陳子兼之宋玉髙¶
<pb:KR3h0070_WYG_256-31b>¶
唐朱子价之相如長門黃淳父之杜牧阿房莫雲卿之¶
舒元輿牡丹家弟之江淹神女覺意勝法張伯起之禰¶
衡鸚鵡彭孔嘉之潘岳閒居袁魯望之陶潜閒情覺法¶
勝意程應元前赤壁倣鍾太傅後赤壁倣顔平原雖骨¶
格未成時復長進諸賦上下二千年才情妙麗各極其¶
致而目下數君子皆名臨池者以小楷記之真可寳也¶
¶
　　扇卷乙之一¶
¶
　　扇卷乙之一凡九人十九面王文恪濟之一沈石田啟¶
<pb:KR3h0070_WYG_256-32a>¶
南三周康僖伯明一夏文愍公謹一祝京兆希哲三文¶
待詔徵仲四王雅宜履吉三陳白陽道復三袁谷虚補¶
之一是數君子者獨文愍為江西人沾沾負書名餘皆¶
呉中工八法者文祝王陳已見甲卷所以屈居此者不¶
無紙敝墨渝之歎耳¶
¶
　　扇卷乙之二¶
¶
　　扇卷乙之二凡九人十五面王酉室禄之一許髙陽元¶
復二朱射陂子价一陳雨泉子兼二馬孟河負圖二王¶
<pb:KR3h0070_WYG_256-32b>¶
前峰䋲武一俞仲蔚二周公瑕二髙唐王篆書一䋲武¶
余猶及識之禄之而下皆所與還往者其人皆有書名¶
作行草遒勁有法而髙唐篆筆最為淳整其弟齊東王¶
尤有法嘗貽余兩扇而失之以為恨附志於此¶
¶
　　扇卷乙之三¶
¶
　　扇卷乙之三凡九人共十五面湯湖州世賢一陳布政¶
鎏一為前後出師表沙秀才魯一為赤壁賦梁禮部孜¶
一俞山人允文五王山人逢年三陳山人演二王太學¶
<pb:KR3h0070_WYG_256-33a>¶
穉登文司訓嘉共一則皆所自撰歌詩内俞古隸二陳¶
古隸一篆一餘皆小楷斐然可愛亦㠯紙墨不甚精新¶
屈居副箧耳¶
¶
　　扇卷乙之四¶
¶
　　扇卷乙之四宗提學臣一徐方伯中行三張少㕘九一¶
一呉提學國倫一呉中丞維嶽五董宗伯份三皇甫僉¶
憲汸一俞㢘憲憲一王太守可大一仲舍人春龍一張¶
比部燭一李茂才言恭一周袁州璞一皆平生所還往¶
<pb:KR3h0070_WYG_256-33b>¶
而於交有心許者有面合者其人有工臨池者有擅長¶
城者然半已游岱矣攬之不勝人日曝書之感¶
¶
　　扇卷乙之五¶
¶
　　扇卷乙之五為吾少師華亭徐公二面公過余小祗園¶
又得余賀孫成進士詩手題此扇見寄又宋中丞望之¶
一曹中丞子誠一莫方伯子良一張中丞肖甫一呉大¶
㕘明卿一王大㕘陽徳一張進士伯起二王太學百穀¶
二歐愽士楨伯一俞山人仲蔚一莫太學雲卿一魏解¶
<pb:KR3h0070_WYG_256-34a>¶
元懋權一毛山人仲章二顧茂才懋儉二其人多昭代¶
耆徳清時勝流或擅長城或精臨池者偶以所得之晚¶
第居是耳非有所甲乙也¶
¶
　　右卷内　明李文正詩翰卷　桑民懌卷　金元¶
玉卷　祝希哲草書月賦　文太史書進學解¶
王履吉白雀帖　俞仲蔚書金剛經　已上諸跋¶
俱載明賢書譜¶
¶
　　文太史四體千文䟦　已載法帖千文類¶
<pb:KR3h0070_WYG_256-34b>¶
¶
¶
¶
¶
¶
¶
¶
¶
　　六藝之一録卷二百九十八¶
¶

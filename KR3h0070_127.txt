# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:38.258138
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 127
<pb:KR3h0070_WYG_127-1a>¶
　　欽定四庫全書¶
¶
　　六藝之一録卷一百二十八　　錢唐倪濤撰¶
¶
　　石刻文字一百四(玉刻)¶
¶
　　周琥¶
¶
　　□十三　　　　午十三¶
¶
　　右得於京師博二寸六分長八寸三分前足之旁銘¶
三字　按大宗伯以玉作六器以白琥禮西方覲禮¶
諸侯覲于天子天子為壇祀方明加方明於其上設¶
<pb:KR3h0070_WYG_127-1b>¶
六玉西方琥小行人合六幣以和諸侯之好琥以繡¶
禮器云珪璋特琥璜爵蓋珪璋璧琮琥璜之器以象¶
天地四方天子以是禮神諸侯以是享天子而已説¶
文曰琥發兵瑞玉為虎文不見於經不知許慎何所¶
據然漢用虎符發兵雖以銅為之其原疑出于此文¶
曰午十三者亦兵符之次第午字蓋以日辰為號或¶
云午與五同發兵遣將畜威以待如虎之將撲卷尾¶
屈足俯地而伏此器之虎形則然魯哀公疾賜子象¶
<pb:KR3h0070_WYG_127-2a>¶
子雙琥一璞而為二物是亦可以為得矣嘗觀世有¶
得古含玉者旁側汙衊有若塗漆不可磨洗蓋親身¶
之久雖玉亦渝此器亦然又疑如典瑞所載琥璜之¶
渠眉也(吕氏考古圖)¶
¶
　　李氏洗玉池銘¶
¶
　　按東坡洗玉池銘維伯時父吊古啜泣道逢玉珮解¶
驂推食劒璏鏚柲錯落其室復齋漫録云李伯時石¶
刻謂元祐八年伯時仕京師居紅橋子弟得陳峽州¶
<pb:KR3h0070_WYG_127-2b>¶
馬臺石愛而置之山中一日東坡過而謂曰斵石為¶
沼當以所藏玉時出而浴之具刻其形于四旁予為¶
子銘其唇而號曰洗玉池所謂玉者凢十有六雙琥¶
璏三鹿盧帶鈎琫珌璊瑑杯水蒼佩螳螂帶鈎佩刀¶
柄珈瑱拱璧是也伯時既没池亦湮晦徽宗甞即其¶
家訪之得於積壤中其子碩以時禁蘇文因潛磨其¶
銘文以授使者十六玉惟鹿盧環從𦵏龍眠餘者咸¶
歸内府矣¶
¶
<pb:KR3h0070_WYG_127-3a>¶
　　琫珌¶
¶
　　李氏録云詩曰鞸琫有珌又曰鞸琫容刀春秋傳曰¶
&KR0872;率鞸鞛皆注為佩刀之上下飾乃刀削具裝之首¶
尾觀顧長康所畫列女圖有楚武王所佩刀如是是¶
以知其為上下飾者名曰琫珌¶
¶
　　璧¶
¶
　　李氏録云爾雅肉倍好為璧好倍肉為瑗肉好若一謂¶
之環邊曰肉中空曰好此邊大而空小壁也色非蒼非禮¶
<pb:KR3h0070_WYG_127-3b>¶
天之用文非蒲榖非子男所執其加幣贄藏之器也¶
¶
　　璊玉璏¶
¶
　　李氏録云璊玉䞓色也禾之赤苖謂之虋言璊玉色¶
如之璏劒鼻也(雉例切又音衛)王莽進休玉具劒休不受莽¶
曰美玉可以滅瘢即解其璏碎而獻之蜀張惡子廟¶
有唐僖宗解賜玉具裝劒其室之上下雙綴以管縚¶
正此物非劒鼻而何¶
¶
　　水蒼佩¶
¶
<pb:KR3h0070_WYG_127-4a>¶
　　李氏録云禮玉&KR0872;云公侯佩山𤣥玉大夫佩水蒼玉¶
注云山𤣥水蒼玉之文也¶
¶
　　玉帶鈎¶
¶
　　李氏録云聶宗義引古衣服令大裘革帶玉鈎䚢(丑列¶
切䚢也)鹿盧玉具劒以祀天地至於服衮冕祭宗廟冠¶
通天袍絳紗朝元㑹并用之此三代琱玉鈎也説者¶
謂蟾肪昆吾刀能治之如蠟觀其鏤文深妙瑑飾髙¶
下委曲圜平盡滿人意信其説之非妄自秦漢以來¶
<pb:KR3h0070_WYG_127-4b>¶
無其法¶
¶
　　玉杯¶
¶
　　李氏録云漢髙祖以玉杯為太上皇夀以横長故後¶
人謂之玉東西　按淮南子闚面於盤水則圜於杯¶
隨面形不變其故有所圜有所隨者所自闚之異也¶
隨當讀橢(他果切)狹長也蓋古杯之形俱狹長又聞使¶
北士大夫言在遼燕用玉杯狹長有舟其世子亦用¶
之形制少殺(以上俱考古圖)¶
<pb:KR3h0070_WYG_127-5a>¶
<pb:KR3h0070_WYG_127-5b>¶
¶
¶
¶
¶
¶
¶
　　右二璽文本只一器縁傳摹字畫不同形制大小有¶
異因并刻之亦疑以傳疑之意也按集古印格序云¶
<pb:KR3h0070_WYG_127-6a>¶
秦取趙氏藍田玉命丞相李斯書作魚鳥之狀刻為¶
璽文曰受命于天既夀永昌(鍾鼎欵識)¶
¶
¶
¶
¶
¶
¶
<pb:KR3h0070_WYG_127-6b>¶
　　右璽文按集古印格云石本在畢景儒家其文𤣥妙¶
淳古無過於此雖龍飛鳳翥不足以擬其勢摹印之¶
祖也(鍾鼎欵識)¶
¶
　　右玉璽文元符中咸陽所獲傳國璽也初至京師執¶
政以示故將作監李誡誡手自摹印之凢二本以其¶
一見遺焉(金石録)¶
¶
　　元至元三十一年正月御史中丞崔彧進傳國璽其¶
牋末曰臣區區之情無任傾嚮輙罄所見以贊其萬¶
<pb:KR3h0070_WYG_127-7a>¶
一謹將寳璽之出處古今始末詳據考按許氏説文¶
璽玉者印也以守土故為文從爾從土其義蓋曰天¶
付爾此器俾寳之以守爾土也至周太史籀易為從¶
爾從玉義取天付爾此玉寳以為天下君也三代以¶
上璽文無所考諸史籍并寳璽篆文圖説曰傳國璽¶
方四寸其文文飾如前楚以卞和所獻之璞琢而成¶
璧後求昏於趙以納聘焉秦昭王請以十城易之而¶
不獲始皇倂六國得之命李斯篆其文玉工孫夀刻¶
<pb:KR3h0070_WYG_127-7b>¶
之太平御覽又以為藍田玉所刻二世子嬰奉璽降¶
沛公於軹道旁髙祖即位服其璽因世傳之謂為傳¶
國璽厥後孺子未立藏於長樂宫及莽簒位使安陽¶
侯王舜迫太后求之太后怒罵而不與舜言益切出¶
璽投之地璽因歸莽及更始滅莽校尉公賓得璽詣¶
宛獻於更始赤眉殺更始立盆子璽為盆子所有後¶
盆子面縛奉璽於光武至獻帝董卓作亂掌璽者投¶
於井中孫堅征董卓於井中得之袁術奪於堅妻術¶
<pb:KR3h0070_WYG_127-8a>¶
死荆州刺史徐璆聞帝為曹操迎在許昌以璽送之¶
帝後遜位并以璽歸魏常道鄉公禪位璽歸於晉懐¶
帝遇劉聡之害璽歸於聪聰死歸曜曜為石勒所滅¶
璽入於勒勒滅入於冉閔閔敗收於閔之將軍蔣幹¶
晉征西將軍謝尚購得之以還東晉時穆帝永和八¶
年也自璽寄於劉石共五十三年晉復得之是後宋¶
齊梁陳相傳以至於隋隋滅蕭后與太子正道并傳¶
國璽並入於突厥唐太宗即位寳璽未獲乃自刻玉¶
<pb:KR3h0070_WYG_127-8b>¶
曰皇帝景命有德者昌貞觀四年蕭后與正道自突¶
厥奉璽歸於唐唐始得焉朱温簒唐璽入於温莊宗¶
定亂璽入於後唐莊宗遇害明宗嗣立再傳養子從¶
珂是為廢帝石氏簒立自焚自是璽不知所在至宋¶
哲宗咸陽民段義獻玉璽及徽宗為金所虜凢有寳¶
璽金皆取之内璽一十有四青玉傳國璽一其色與¶
今所獻玉璽相同則知宋之南遷二百年無此寳璽¶
也明矣然自金既取於宋之後寳璽出處得失亦未¶
<pb:KR3h0070_WYG_127-9a>¶
見明説以及我元適集皇太孫寳命所歸之際應期¶
而出臣職總御史親㑹盛事不可以不録又圖中别¶
有璽其文亦八旁注云此傳國璽背文也今見寳璽¶
之背皆刻螭形蟠屈凹凸不齊偏廢厭四際無地可¶
置此文按太平御覽秦光十九年雝州刺史郄恢表¶
慕容永稱藩奉璽方六寸厚七分蟠螭為鼻今髙四¶
寸六分四邊龜文下有字曰受天之命皇帝夀昌原¶
其所由未詳厥始以斯言之當别是一璽非今傳國¶
<pb:KR3h0070_WYG_127-9b>¶
璽也此又不可不辨臣彧誠惶誠恐頓首頓首謹奉¶
牋上進以聞(輟耕録)¶
¶
　　漢剛卯¶
¶
　　剛卯者按許慎説文㱾(音開)改大剛卯以逐鬼也玉篇¶
開改剛卯大印以辟鬼也廣韻㱾改大開堅也王莽¶
傳服虔注曰剛卯以正月卯日作佩之長三寸廣一¶
寸四分或用玉或用金或用桃著佩之又注當中央¶
從穿作孔以綵絲茸其底刻其上文曰正月剛卯既¶
<pb:KR3h0070_WYG_127-10a>¶
央靈殳四方赤青白黄四色是當帝令祝融以教夔¶
龍庶疫剛癉莫我敢當又曰疾日嚴卯帝令夔化順¶
爾國化伏兹靈殳既正既直既觚既方庶使剛癉莫¶
我敢當凢六十六字㱾改者佩印也以正月卯日作¶
故謂剛卯又謂之大堅以辟邪也金刀之利者皆不¶
得行服虔曰剛卯以正月卯日作佩之長三寸廣一¶
寸四分或用金或用桃著革帶佩之今有玉在者銘¶
在其一面曰正月剛卯金刀莽鑄之錢也晉灼曰剛¶
<pb:KR3h0070_WYG_127-10b>¶
卯長一寸廣五分四方當中央從穿作孔以綵絲茸¶
其底如冠纓頭蕤刻其上面作兩行書文曰正月剛¶
卯既央靈殳四方(云云同前)其一銘曰疾日嚴卯帝令夔¶
化順爾故伏化兹靈殳(云云同前)師古曰今徃徃於土中¶
得玉剛卯者按大小及文服説是也莽以劉字上有¶
卯下有金旁又有刀故禁剛卯及金刀也博謀卿士¶
僉曰天人同應昭然著明其去剛卯莫以為佩除刀¶
錢勿以為利承順天心快百姓意乃更作小錢徑六¶
<pb:KR3h0070_WYG_127-11a>¶
分重一銖文曰小錢直一與大泉五十者為二品並¶
行後漢輿服志佩雙印長寸二分方六分乗輿諸侯¶
及王公列侯以白玉中二千石以下至四百石皆以¶
黑犀三百石以至私學弟子皆以象牙上合絲乗輿¶
以縢貫白珠赤罽蕤諸侯王以下以&KR0008;赤絲蕤縢&KR0008;¶
各如其印質刻玉書曰正月剛卯既決(云云同前)慎爾周¶
伏化兹靈殳(云云同前)凢六十六字前書注云正月剛卯¶
作霍治書清甫云嘗於吳中得白玉剛嚴雙印四枚¶
<pb:KR3h0070_WYG_127-11b>¶
完具者二剛卯銘辭三十四字嚴卯銘辭三十二字¶
其二字筆畫損缺剛卯無既央二字餘十字難辨嘗¶
考王莽傳輿服志説文剛卯銘與説文及王莽傳同¶
輿服志央為決嚴卯疾日為曰疑志誤又順爾故化¶
伏與莽傳同説文作順爾國化伏輿服志作填爾周¶
化服未詳孰是其服用制度遞相引據亦不同後見¶
徐容齋參政藏剛卯一梁貢父尚書藏剛嚴二並係¶
古玉篆體剛卯銘三十四字字畫亦損缺制度銘詞¶
<pb:KR3h0070_WYG_127-12a>¶
與前雙印大約不異續收嚴卯二一以玉為之一若¶
瑟瑟俗傳葛仙翁煉丹頭又名藥注子其文曰制曰¶
嚴卯帝命莫忘日資唯是黑青白黄既正既直既觚¶
既方庶使罔談莫我敢當與前嚴卯銘詞並差鮮于¶
伯機經歴收一枚髙彦敬尚書收二枚並真楷書皆¶
似近代制作未見所出偶得金陵學宫所刻黄山谷¶
先生辯剛卯遺蹟其説與前相同但云&KR0008;絲繩也音¶
䕶古文無此字按五紐繩器也&KR0034;兎罟也豈紉絲繩¶
<pb:KR3h0070_WYG_127-12b>¶
與兎罟相類故同此音耶(輟耕録)¶
¶
　　僕仕於闗中於士人王□君求家見一古物似玉長¶
短闊狹正如中指中有四字非篆非隸上二字乃正¶
月字也下二字不可認問之君求云前漢剛卯字也¶
漢人以正月卯日作佩之銘其一面曰正月剛卯乃¶
知今人立春或戴春勝春幡亦古制也蓋剛者强也¶
卯者劉也正月佩之尊國姓也與陳湯所謂强漢者¶
同義(馬永卿嬾真子録)¶
¶
<pb:KR3h0070_WYG_127-13a>¶
　　秦漢小璽　　　顧氏印譜(下同)¶
¶
　　疢疾除永康休萬夀寧　白玉盤螭鈕¶
¶
　　國子博士文夀承云璽以九字成文製作精妙其書¶
乃李斯小篆無毫髪失筆意非昆吾刀不能刻其文¶
亦非漢已後文字決為秦璽無疑舊藏沈石田先生¶
家既歸陸叔平後為袁尚之所得今藏顧光祿處居¶
京師遭囘祿玉變黑色矣昔倪雲林有詩云匣藏數¶
鈕秦朝印白玉盤螭小篆文則此印又嘗入清閟閣¶
<pb:KR3h0070_WYG_127-13b>¶
也¶
¶
　　萬歳　玉印以鉤為鈕¶
¶
　　天祿永昌　玉印螭鈕　按吾衍氏譜云其文非臣下¶
所用當是小璽之屬¶
¶
　　永昌　玉印覆斗紐¶
¶
　　永夀　玉印覆斗紐¶
¶
　　玉印¶
¶
　　荆王之璽　玉印覆斗鈕　漢書劉賈漢髙祖從父弟¶
<pb:KR3h0070_WYG_127-14a>¶
六年正月丙午立為荆王¶
¶
　　中山王寳　玉印獸鈕　欣賞編云出於鄧挺器先印¶
册所載漢景帝子中山靖王勝以前三年立¶
¶
　　君印¶
¶
　　安武君　玉印覆斗鈕¶
¶
　　孝成君印　玉印覆斗紐¶
¶
　　(闕)　君　玉印¶
¶
　　墨丘中君　玉印壇印鈕¶
¶
<pb:KR3h0070_WYG_127-14b>¶
　　南昌君布　玉印覆斗鈕¶
¶
　　侯印¶
¶
　　闗内侯印　玉印鼻鈕　見欣賞編¶
¶
　　闗内侯印　玉印龜鈕　鈕有尸浸痕　按闗内侯不¶
應有玉印即有恐出偽造或王厚之誤銅為玉也¶
¶
　　將軍印¶
¶
　　寧逺將軍章　玉印豸鈕　楊宗道印譜云寧逺將軍¶
楊楨隋髙帝祖丁亥秋予得之於錢唐正此印也玉¶
<pb:KR3h0070_WYG_127-15a>¶
色古甚可珍愛之按將軍印亦不應用玉惟博雅者¶
鑒之¶
¶
　　軍曲　玉印狻猊鈕　按軍曲品秩甚卑其偽審矣據¶
予所見如假司馬軍司馬玉印俱類近製¶
¶
　　上平私印¶
¶
　　馮異　玉印辟邪鈕　佐光武中興封陽夏侯諡曰節¶
¶
　　馮(闕)　玉印　　　　　　馮鼻　玉印覆斗鈕¶
公孫𢎞　玉印螭鈕　漢武中以丞相封平津侯楊宗¶
<pb:KR3h0070_WYG_127-15b>¶
道又一玉印辟邪鈕文同¶
¶
　　公夀　玉印螭鈕　　　　龔嬰　黄玉印覆斗鈕¶
¶
　　龔蘋　玉印鼻鈕　　　　私驗自發　玉印覆斗鈕¶
¶
　　韋賢　玉印螭鈕　漢孝武中以丞相封佚陽侯¶
¶
　　徐復　玉印螭鈕　　　　徐&KR0034;　玉印覆斗鈕¶
¶
　　徐横之印　玉印鼻鈕　　于　　玉印覆斗鈕¶
¶
　　邾　　玉印壇鈕渾身細卧蠶文¶
¶
　　徒單　玉印　　　　　　吳安　玉印覆斗鈕¶
¶
<pb:KR3h0070_WYG_127-16a>¶
　　吳諱　玉印覆斗鈕　　　吳相思　玉印覆斗鈕¶
¶
　　蘇鳳　玉印螭鈕　　　　蘇豐　玉印龜鈕¶
¶
　　齊丘平　玉印覆斗鈕　　臣縱　玉印覆斗鈕¶
¶
　　臣&KR0934;　玉印覆斗鈕　臣雖未必是姓但依韻次之¶
¶
　　申徒郎　玉印壇鈕　　　陳奴　玉印覆斗鈕¶
¶
　　陳倉　　玉印覆斗鈕　　陳齒之印　玉印覆斗鈕¶
¶
　　陳市信印　緑寳石覆斗鈕¶
¶
　　秦文　玉印覆斗鈕　　　秦囘　玉印覆斗鈕¶
¶
<pb:KR3h0070_WYG_127-16b>¶
　　淳于滿蘇　玉印覆斗鈕　君　玉印壇鈕¶
¶
　　垣赤　玉印覆斗鈕　　　樊&KR0034;　玉印覆斗鈕¶
¶
　　樊彦　玉印龜鈕龜首右顧¶
¶
　　言宫　玉印覆斗鈕　　　温御　白瑪瑙印覆斗鈕¶
¶
　　孫荆　玉印覆斗鈕　　　孫坤　玉印覆斗紐¶
¶
　　韓信　玉印覆斗鈕　以楚王貶封淮隂侯漢三傑之一¶
¶
　　干饒　玉印覆斗鈕　　　顔齒　玉印覆斗鈕¶
¶
　　下平私印¶
¶
<pb:KR3h0070_WYG_127-17a>¶
　　專(闕)　玉印覆斗鈕　　　茅千　玉印覆斗鈕¶
¶
　　曹(闕)　玉印壇鈕　　　　何俌　玉印龜鈕¶
¶
　　瑕裛　玉印覆斗鈕　　　楊喜　玉印覆斗鈕　以¶
郎中騎從漢王項羽死得其一體封赤泉侯¶
¶
　　楊殷興印　玉印龜鈕　　楊它　玉印壇鈕¶
¶
　　楊意　玉印覆斗鈕　　　楊忠　玉印龜鈕¶
¶
　　梁珂　玉印螭鈕　　　　梁本　玉印¶
¶
　　商衡　玉印鼻鈕　　　　魴(闕)　玉印覆斗鈕¶
¶
<pb:KR3h0070_WYG_127-17b>¶
　　長　玉印覆斗鈕　　　　常龔　玉印覆斗鈕¶
¶
　　王㝡之印　玉印覆斗鈕　王尊書　黄玉印螭鈕¶
¶
　　王武　玉印　　　　　　王成　玉印　成為膠東¶
相治甚有聲漢宣帝最先褒之¶
¶
　　王夀　玉印　　　　　　王穉　玉印¶
¶
　　王(闕)　玉印　　　　　　王子　玉印壇鈕¶
¶
　　王戎　黄玉印覆斗鈕　晉元康中拜司徒封安豐侯¶
¶
　　王龜年印　玉印螭鈕　　王君　玉印覆斗鈕¶
¶
<pb:KR3h0070_WYG_127-18a>¶
　　黄賣　玉印覆斗鈕　　　黄(闕)　玉印壇鈕¶
¶
　　黄武　玉印覆斗鈕　　　行慶　玉印覆斗鈕¶
¶
　　呈(闕)　玉印覆斗鈕　　　程横　玉印覆斗鈕¶
¶
　　邢福　玉印覆斗鈕¶
¶
　　劉廣　玉印覆斗鈕　漢髙帝子德哀侯齊悼惠王之¶
孫亦名廣又漢書王子侯表名廣者有六人¶
¶
　　劉先臣　玉印　　　　　劉鳳私印　玉印龜鈕¶
¶
　　劉房思印　玉印螭鈕　　侯(闕)之印　玉印覆斗鈕¶
¶
<pb:KR3h0070_WYG_127-18b>¶
　　侯&KR0510;　玉印　　　　　　任賈　玉印¶
¶
　　金剛正印　水精印　　　隂如　玉印¶
¶
　　上聲私印¶
¶
　　董脩　玉印覆斗鈕　　　孔夫　瑪瑙印覆斗鈕¶
¶
　　芊髙士　玉印覆斗鈕¶
¶
　　紀信之印　玉印盤螭鈕　信事漢王為將以黄屋左¶
纛誑楚漢王得間出　　汜丁　玉印覆斗鈕¶
¶
　　李悍　玉印覆斗鈕　　　李華　玉印螭鈕¶
¶
<pb:KR3h0070_WYG_127-19a>¶
　　李狀　玉印覆斗鈕　　　李浮　玉印¶
¶
　　李世印信　玉印鳬鈕　　李尊　白瑪瑙覆斗鈕¶
¶
　　子須　玉印螭鈕　　　　汝猷私印　玉印鼻鈕¶
¶
　　褚當時印　玉印鷹鈕　　許(闕)　玉印¶
¶
　　杜騅　玉印壇鈕　　　　杜詨　玉印覆斗鈕¶
¶
　　杜章　玉印螭鈕　　　　杜窅　玉印覆斗鈕¶
¶
　　苦成勃　玉印覆斗鈕　　扈偃　玉印壇鈕¶
¶
　　禮姜私印　玉印螭鈕　　□夫人印　玉印瓦鈕¶
¶
<pb:KR3h0070_WYG_127-19b>¶
　　趙臨期印　玉印覆斗鈕　趙出　玉印覆斗鈕¶
¶
　　趙斄　玉印覆斗鈕　　　趙嫠　玉印覆斗鈕¶
¶
　　趙豬　玉印覆斗鈕　　　趙鎮之印　玉印覆斗鈕¶
¶
　　趙賈　玉印　　　　　　趙青丘　玉印壇鈕¶
¶
　　尹文之印　尹寘之印　玉兩面印¶
¶
　　左期之印　玉印壇鈕四面卧蠶文¶
¶
　　馬姬之印　玉印龜鈕　　廣平　玉印¶
¶
　　沈意　玉印覆斗鈕　　　減充　玉印瓦鈕¶
¶
<pb:KR3h0070_WYG_127-20a>¶
　　范宣　玉印覆斗鈕　宣晉人十嵗能誦詩書嘗以刀¶
傷手捧手改容人問痛耶答曰不足為痛但受生之¶
體而致毁傷不可處耳　范伯　玉印¶
¶
　　范孟賁印　玉印¶
¶
　　去聲私印¶
¶
　　宋信　玉印覆斗鈕　　　佴母傷印　玉印覆斗鈕¶
¶
　　季(闕)　玉印覆斗鈕　　　魏信　玉印覆斗鈕¶
¶
　　&KR0146;絲　玉印壇鈕　　　　傅説　玉印走螭鈕¶
¶
<pb:KR3h0070_WYG_127-20b>¶
　　傅彪　玉印鼻鈕　石勒命彪與賈蒲江軸脩大將軍¶
起居注¶
¶
　　衛青　玉印螭鈕　吳郡陸友云其玉潤牙髪生動實¶
昆吾刀刻也左角尸浸宋明受之變内侍出鬻於市¶
吳興鄭惟心得之以歸按漢書青以大將軍封長平¶
侯累擊匈奴¶
¶
　　衛安成　玉印覆斗鈕　　世祿　玉印鼻鈕¶
¶
　　蔡遂　玉印覆斗鈕　　　蔡勲　玉印鼻鈕¶
¶
<pb:KR3h0070_WYG_127-21a>¶
　　蔡燕　玉印覆斗鈕　　　靳勃　玉印覆斗鈕¶
¶
　　萬金　玉印龜鈕　　　　萬年　玉印¶
¶
　　肖(闕)　玉印覆斗鈕　　　肖(闕)　玉印覆斗鈕四面¶
¶
　　卧蠶文　　　　　　　　召可之印　玉印臺鈕¶
¶
　　謝布　玉印覆斗鈕　　　夏雨　玉印螭鈕¶
¶
　　夏昌　玉印壇鈕　　　　夏期　玉印覆斗鈕¶
¶
　　向起　玉印鼻鈕　　　　相産　緑寳石印覆斗鈕¶
¶
　　鄭市　白瑪瑙印覆斗鈕　竇欬　玉印壇鈕¶
¶
<pb:KR3h0070_WYG_127-21b>¶
　　入聲私印¶
¶
　　木仁印　玉印龜鈕　　　叔孫通印　玉印狻猊鈕¶
¶
　　樂天　玉印辟邪鈕　　　薛殷　玉印蟠螭鈕¶
¶
　　駱建　玉印覆斗鈕　　　薄戎奴　玉印覆斗鈕¶
¶
　　索尼　玉印覆斗鈕　　　狢安　　玉印盤螭鈕¶
¶
　　伯鸞氏　玉印鼻鈕　　　益夀　白瑪瑙印覆斗鈕¶
¶
　　石黔　玉印覆斗鈕　　　酈裔　玉印覆斗鈕¶
¶
　　戚歐　玉印三螭為鈕　　德義　玉印覆斗鈕¶
¶
<pb:KR3h0070_WYG_127-22a>¶
　　汲得　玉印覆斗鈕¶
¶
　　子孫印¶
¶
　　父乙子孫　玉印四一螭鈕一鼻鈕二不載鈕俱鍾鼎文¶
子子孫孫用之協相　玉印鼻鈕籀文¶
¶
　　長宜子孫　玉印螭鈕　　長宜子孫　玉印辟邪鈕¶
¶
　　宜爾子孫　玉印覆斗鈕　子孫世昌　玉印¶
¶
　　宜子孫　玉印　　　　　宜子孫印　玉印鷹鈕¶
¶
　　單字印¶
¶
<pb:KR3h0070_WYG_127-22b>¶
　　夀　玉印四篆各不同其一螭鈕¶
¶
　　尊　玉印覆斗鈕　　　　瘧　玉印壇鈕¶
¶
　　㝅　玉印螭鈕　　　　　襄　玉印¶
¶
　　蹇　玉印覆斗鈕　　　　封　玉印¶
¶
　　封　瑪瑙印壇鈕　　　　公　玉印鼻鈕¶
¶
　　德　緑寳石印壇鈕¶
¶
¶
　　六藝之一録卷一百二十八¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.144063
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 347
<pb:KR3h0070_WYG_347-1a>¶
　　欽定四庫全書¶
¶
　　六藝之一録巻三百八十九　　錢唐倪濤撰¶
¶
　　厯朝書譜七十九¶
¶
　　明賢墨蹟　　詩翰¶
¶
　　呉文定懐脩竹書隠詩卷¶
¶
　　春雲漠漠雨溟溟假寐書床午夢醒十載客居便巷陌¶
一時鄉思繞園亭繁花照檻知堪賞亂石鈎衣憶所經¶
恰有古苔三畆綠都来脩竹萬竿青當窻好鳥通人語¶
<pb:KR3h0070_WYG_347-1b>¶
挂樹危籐學字形日射韭畦朝可翦香凝椶室晝長扃¶
鹿場舊築猶存號鶴冢新封未刻銘架上殘篇歸擬讀¶
移文不待北山靈鹿場居士¶
¶
　　呉文定贈以岩詩册¶
¶
　　籊籊猗猗竦雨立豈獨衞風名始識倐將長身托放曠¶
水墨似嫌依六逸臨風首肯對以臆謂我此言人莫敵¶
歳寒雅操從少習玊版禪機尤秘宻毛髮蕭蕭垂紺碧¶
湘江新沐如膏濕鷓鴣日暮啼且集任公東海登釣石¶
<pb:KR3h0070_WYG_347-2a>¶
髙竿未斫礙雲石運思正慰王猷憶深林溟濛煙雨滴¶
風動仍聽無孔笛湖州已逺休物色薊州無復齋名息¶
百年筆法尚能傳箧中喜為鄒陽得　右題畫竹元博¶
湯翁愛茶如愛酒不數三升並五斗先春堂前無長物¶
只將茶竈連茶臼堂前無事常煮茶終日茶杯不離口¶
當筵侍立惟茶童入門来謁惟茶友愛茶有詩學盧仝¶
烹茶有賦擬黄久茶經續篇不借人茶譜補遺將脱手¶
平生種茶不辦租山下茶園知幾畝世人肯向茶鄉遊¶
<pb:KR3h0070_WYG_347-2b>¶
此中亦有無何有　茶歌¶
¶
　　世間只有雲疎懶不道君猶懶似渠載雨從龍雲有意¶
出家離俗子何踈雲常隨爾棲岩穴爾亦隨雲參太虚¶
願爾與雲毋拆伴千秋萬古永如如　贈人¶
¶
　　霜染秋林葉未紅白雲如海晝溟濛山中雞犬無塵到¶
谷口漁樵有路通雙履行蹤留蘚逕五絃靈籟響松風¶
浩歌招隠披圖畫目斷㝠飛縹緲鴻　題山水¶
¶
　　累月不出門西山了無見新圖偶攜来如見西山面積¶
<pb:KR3h0070_WYG_347-3a>¶
雨適初晴踈雲藹層巘林堂接溪橋有客来獨便況有¶
釣魚人不作臨流羨石湖在吾前臥游殊未倦　偶為¶
陳冷菴憲副題石田山水以岩過醫俗亭見之請書于¶
扇遂為執筆歸之匏菴呉寛¶
¶
　　呉文定雜詩巻(詩内小字俱自注)¶
¶
　　絶句謝獨山送杏子¶
¶
　　一樹臨窻初試花又看結實壓枝斜薰風吹熟甜如蜜¶
投我何須用木𤓰¶
¶
<pb:KR3h0070_WYG_347-3b>¶
　　次韻司徒周公謝獨山送杏子杏為公舊植¶
者¶
¶
　　親手移来别苑花隔窻窺見數枝斜蚤知結實甘如許¶
何用青門去種𤓰¶
¶
　　數顆纍纍映雜花方庭紅日影斜斜夜来風雨還堪惜¶
已似黄臺四摘𤓰　右拙作呈太宰先生詩伯求教寛¶
再拜¶
¶
　　右廂前有樹一株花開細白而香結實甘美¶
<pb:KR3h0070_WYG_347-4a>¶
人云馬㯽榔嘗疑其名不雅今衍聖孔公過¶
而識之曰此文官花也青兖間多有之於是¶
其名始定寛因記前輩有咏此花者乃賦一¶
首呈太宰公教而和之¶
¶
　　繁花如雪散清香一樹蕭踈近左廂結實回甘非橄欖¶
冐名襲謬是㯽榔郭駞有術能移活(郭槖駞傳云駞所種樹移徙無不活)¶
束晳無詩為補亡(晉束晳嘗補白華之詩)人説吏曹宜種此掄材¶
應許勝枯楊寛拜上¶
¶
<pb:KR3h0070_WYG_347-4b>¶
　　承金桃之恵聊奉青李為答侑以拙句意見¶
乎詞¶
¶
　　金丸投我愛形尖報以青瓊幸少嫌鸚鵡啄餘猶自美¶
蠐螬食後却傷亷不將土物空相遺盡在公門更勿謙¶
向晚登堂官事了兩翁一笑定掀髯寛拜上太保冢宰¶
先生執事七月六日¶
¶
　　昨偶論及世俗以老態從上為夀徵戲成二¶
絶句用發笑粲¶
¶
<pb:KR3h0070_WYG_347-5a>¶
　　六十餘年作宦游未知前路幾春秋人言老態須從上¶
白盡髭鬚正不愁¶
¶
　　白盡髭鬚正不愁吟詩撚斷更風流從今越把詩吟苦¶
索性教他白到頭　寛上丹山老先生詩伯¶
¶
　　秋壇陪祀知有髙作僕亦先得四句因足成¶
之録以請教寛拜¶
¶
　　殿外冷風似颯然即看庭燎列星躔牲肥豈秩無文祀¶
穀熟當書大有年舜樂九成神欲陟魯宫三望事猶傳¶
<pb:KR3h0070_WYG_347-5b>¶
小臣十載從龍處憶侍鑾輿向藉田¶
¶
　　嘆庭前枯棃偶爾有作寫上求教¶
¶
　　庭院陰踈日又西翛然相對有枯棃霜餘少葉縁蟲蝕¶
月下無枝借鳥栖不及蒹葭猶倚玉爭如桃李自成蹊¶
吾生老態還同此秃鬢臨風句强題寛再拜丹山獨山¶
二長官尊契¶
¶
　　奉次髙韻謝獨山恵李得三絶望教之¶
¶
　　碧椀盛来黄玉團良工雖巧未能鑽臨風更帶清氷嚼¶
<pb:KR3h0070_WYG_347-6a>¶
併作人間六月寒¶
¶
　　誰言螬食不成團綠幹生蟲未許鑽若作和羮須此用¶
分明入口覺酸寒¶
¶
　　牛心空是赤團團(李有牛心紅)黄玉懸枝却似鑽須共楊梅¶
三百顆氷盤錯落照人寒寛拜上太宰先生老詩伯¶
¶
　　櫰軒落成適喜遷入拙句奉賀聊致微忱¶
¶
　　翼然髙架忽臨墻還似三槐舊築堂期待巳同王氏貴¶
欠伸無礙宛邱長心懐北拱天逾近手選南遷日更良¶
<pb:KR3h0070_WYG_347-6b>¶
獨坐齋居方禁酒自慚持賀只詩章寛再拜太保先生¶
尊契丁巳仲秋八日¶
¶
　　蒙以髙作送後園新棃繼又承送棗併次来¶
韻以謝寛拜上¶
¶
　　守株終日嘆園公佳果初嘗味不同若比蟠桃須落盡¶
三千年内幾番風¶
¶
　　手分佳果出山公赤玉擎来顆顆同莫向盤中容易食¶
枝頭厯盡是霜風¶
¶
<pb:KR3h0070_WYG_347-7a>¶
　　胡桃沙果皆後園佳味也承特分遺兼索拙¶
言敢具二絶奉謝恐亦不能黙黙也寛上丹¶
山詩伯長官¶
¶
　　西域移来舊得名青皮未折韞瓊英秋桃數種皆堪¶
食有核何曾向外生¶
¶
　　右軍帖裏見来禽回首呉城憶果林(寒家冇園數畝皆種此果)忽地¶
摘来紅玉子省中秋色後園深　七月廿五日¶
¶
　　庭棃數枚奉上敢以拙詩侑之¶
¶
<pb:KR3h0070_WYG_347-7b>¶
　　誰道枯棃生意遲秋来結實尚離離斑多或被蚊蠅咂¶
味美還招鳥雀窺律在不妨猶擅食詩成相送敢違期¶
玉丸流液能消渴日啖何須説荔枝寛拜丹山先生尊¶
契執事仲秋十四日¶
¶
　　承送佳𤓰兼押前韻同至不容再和然此情¶
不能自已也乞笑置之寛上¶
¶
　　蒂脫黄花帶雨香送来又喜出東廂故鄉回望仍思芡¶
新韻交投强押榔碧瓠形圓犀獨滿紅漿味美舌難忘¶
<pb:KR3h0070_WYG_347-8a>¶
令人欲作青門隠不羨他家果姓楊六月廿八日¶
¶
　　再承以髙作送𤓰感感輒有李子數枚奉上¶
仍次前韻發齋居一笑¶
¶
　　摘處猶沾白雪香家僮忽送到前廂江陵莫謾誇千橘¶
嶺海何須説兩榔(謂㯽榔桄榔)亷士甘貧殘可食貪夫營利¶
吝終亡强將詩句臨青李敢比書家倒植楊寛再拜丹山¶
老先生¶
¶
　　承送新榛敢以小詩奉謝¶
¶
<pb:KR3h0070_WYG_347-8b>¶
　　七月遼陽已降霜簮頭落地野榛香三年不到燕山下¶
又喜平章玉顆嘗寛頓首太保老先生詩伯¶
¶
　　粗箋奉上正愧不足吟藁之費反蒙以多為¶
辭再次前韻答之¶
¶
　　一歳詩成知幾篇洛陽髙價起華箋況公更有鵝羣好¶
未滿黄庭字五千寛拜上¶
¶
　　齋居一首奉上丹山太宰先生求教¶
¶
　　齋閣相通畫舫同置身書巻筆床中沾衣尚帶丹墀雨¶
<pb:KR3h0070_WYG_347-9a>¶
揮麈難招玉宇風髙栁鳴蟬驚旅客枯棃行蟻對衰翁¶
到来兩月慚無補又是人間伏暑終六月廿九日寛拜¶
¶
　　承以髙作送棃次韻為謝且為此蟲一辨明¶
耳¶
¶
　　樹杪薨薨最惱公送来數顆味應同要知落地渾無損¶
不是遊蜂還是風寛頓首¶
¶
　　家園粗果蒙用前韻以仙棗見許愧感之餘¶
輒復和答寛再拜¶
¶
<pb:KR3h0070_WYG_347-9b>¶
　　詩贈呉郎有杜公西鄰撲棗事還同莫將仙果来相比¶
小圃安能抵閬風¶
¶
　　呉箋數幅供用敢以短句侑之¶
¶
　　入手新詩已百篇奉償日費有呉箋欲知供得髙才足¶
嵗取於今擬十千寛頓首¶
¶
　　奉謝恵榴仍次来韻¶
¶
　　霜坼當階紫玉胎珊瑚一握案前堆欲知佳實何從得¶
亦是張騫奉使才寛頓首丹山先生尊契¶
¶
<pb:KR3h0070_WYG_347-10a>¶
　　蒙以小園種茄未實有詩見嘲次韻奉答公¶
餘覽之用資一笑¶
¶
　　助長何曾似揠苗園丁早種況多朝他畦待作牛山木¶
結子纍纍敢自料　寛再拜太宰老先生詩伯六月十¶
九日¶
¶
　　徑寸渾如山下苗喜逢好雨自連朝東園摘盡西園摘¶
遲速無妨亦可料　奉和食茄有感髙作併呈獨山長¶
官發一笑晚生寛再拜太保老先生執事六月十八日¶
¶
<pb:KR3h0070_WYG_347-10b>¶
　　三次前韻奉送小園茄子¶
¶
　　野外空聞無麥苗園中采掇自終朝向来詩裏纍纍語¶
地産誰云不可料¶
¶
　　四次前韻謝送茄子¶
¶
　　團團紫玉少長苗相送須知在此朝莫使園官俱摘盡¶
秋深還有作羮料寛頓首¶
¶
　　范霖跋一則見前¶
¶
　　陳白沙書雜詩帖(草書　帖内闕文止存一二句者不録)¶
¶
<pb:KR3h0070_WYG_347-11a>¶
　　采菊復采菊嚴霜下庭木豈無桃李顔畏此天地肅落¶
落枝上英未傷飡者獨持贈楚人歸投之江魚腹¶
¶
　　閉門春雨可憐花誰共花前傾紫霞但放此杯深似海¶
四公肚裏得横槎¶
¶
　　紅日花開綠渚潯秋来霜橘又垂金美人家在紅雲島¶
(闕句)¶
¶
　　春光淡蕩老花潯絶岸回風落碎金一路潺潺煙鎖斷¶
無人知道此溪深¶
¶
<pb:KR3h0070_WYG_347-11b>¶
　　川練縈紆島上花世間遥望赤城霞僊源不是函關路¶
老子来時坐一槎¶
¶
　　口鑰與衡山詩(行書)¶
¶
　　甲子廿四夜即事奉次廿三鞭春霜押因便¶
録成博笑¶
¶
　　臘雪漫漫春意慳兒童爆竹閙庭前昨朝耒耜迎新嵗¶
今夜田蠶卜小年(俗呼廿四夜為小年夜)長飲淘溶情有限短吟¶
消遣興無邊流光可惜還堪賞楊栁柔條半鎖煙鑰頓¶
<pb:KR3h0070_WYG_347-12a>¶
首上衡山先生吟伯¶
¶
　　錢鶴灘西湖諸詩帖(行楷書)¶
¶
　　西湖懐古五章¶
¶
　　武林名勝此開先再拜荒祠一惘然詩裏滑稽方朔後¶
酒邊閒適阮咸前青衫不為江州濕白髮猶參九老筵¶
六井寒泉通竹閣至今湖栁映湖煙　右懐白樂天¶
喚起梅魂鶴夢迴先生踏月雪中来不書封禪驕時宰¶
頓遣漁樵壓上台天子寵頒和靖號野翁呼上子陵臺¶
<pb:KR3h0070_WYG_347-12b>¶
香山居士還多事供佛于今看冷灰　右懐林和靖¶
范老先憂四海知如何荒嵗日逰嬉湖中景物能宣鬱¶
土木厪勞可濟飢志大由来驚俗眼心公端肯避時機¶
紛紛蹙額賙貧者斗粟誰償二月絲　右懐范文正¶
誰云造物特鴻龎妬殺完名直欲降此老生来持勁節¶
洪鐘隨處噎微撞于今精彩蟠呉嶺當日辭源瀉蜀江¶
怕讀潮州韓廟記後来誰有筆如杠　右懐蘇東坡¶
當年許國已忘身敢道枯骸尚幾春歸死九重心亦幸¶
<pb:KR3h0070_WYG_347-13a>¶
生憐二廟恨誰伸檜應讐主非讐我人不怨金空怨秦¶
再拜南枝斜日裏剛腸舞劍肯沾巾　右弔岳武穆¶
¶
　　西湖即景五章¶
¶
　　詩到西湖敢擅長蘇翁白老恐尋常九天翠黛開金影¶
萬朶芙蓉落鏡光㸃綴丹青漁艇亂安排法象化工忙¶
誰將容易看西子縱有蛾眉不解裝　湖上作¶
¶
　　攙將春色報西湖何處江山更入圖百二樓臺煙雨合¶
八千甲子皥熙無雪梅封老新更蕋氷梗儲陳始様蕪¶
<pb:KR3h0070_WYG_347-13b>¶
簾蕩水晶初霽日看花雙眼半糢糊　陳長史庄¶
閣雨輕陰山益竒山靈不&KR2845;我来遲斷崖雲脚能連續¶
曲磴湖光自委蛇賔主東南真盡美煙花宇宙又撩詩¶
索梅笑罷方成句人景相逢定有時　瑪瑙寺道上作¶
寳藏如来忽雨華名山不著野花遮金蓮捧足當湖曲¶
瑪瑙支空鎮海涯謾説坡翁留玉帶可聞六祖付袈裟¶
毫揮不盡珊瑚采南北峯頭煥晚霞　贈寳華和尚住¶
瑪瑙寺¶
¶
<pb:KR3h0070_WYG_347-14a>¶
　　蒼松夾道擁旌幢逸興從教到此降雪竹折枝猶自茁¶
雲崖成屋更誰扛眼前山色收歸句意外風光縱入窻¶
名勝更饒珠玉滿盡看雙璧主人江　江學士二弟逰¶
石屋鄉晚生錢福再拜呈稿¶
¶
　　錢鶴灘五言絶句帖(行楷書)¶
¶
　　放鸐灘頭水縈迴若有情月明長見底應是發源清¶
¶
　　觀瀾到東海洶湧尾閭門回首崑崙頂千流總一源¶
¶
　　空谷偏能響青銅多幻形中間若無滓到處是虚明¶
¶
<pb:KR3h0070_WYG_347-14b>¶
　　錢福¶
¶
　　朱性父奉賀膚菴先生致仕詩帖(楷書)¶
¶
　　膚翁家近匏翁家二老風流世並誇歸已一人今白髮¶
門無五栁自黄花山林日月為詩社霄漢星辰逺釣槎¶
莫謂草𤣥終寂寞還来舊雨有侯巴侍生朱存理拜藁¶
¶
　　孫忠烈燧律詩四首¶
¶
　　坐對湖山酒一觴醒時歌舞醉時狂丹砂不是千年藥¶
白日難消兩鬢霜身後碑銘空自好眼前傀儡為誰忙¶
<pb:KR3h0070_WYG_347-15a>¶
要知閒處且為樂光景無多却散場¶
¶
　　醉眼昏迷懶得開自斟自酌且舒懐百千萬事了不得¶
六七十年容易来得一日時過一日遇三杯滿飲三杯¶
世間多少英雄漢南北山頭土一堆¶
¶
　　懶與時人論富强富强原不是良方石崇金谷今安在¶
韓信琱弓昔已藏産置百年終換主氣横千里總淪亡¶
不如守分存天理錫福兒孫更久長¶
¶
　　病中守病要心寛調理隄防有幾般强食損脾饑損骨¶
<pb:KR3h0070_WYG_347-15b>¶
多言傷肺怒傷肝常留腎水消殘火緊把鉄衾䕶嵗寒¶
有眼如肓耳如聵一些塵事莫相干¶
¶
　　周貞菴同年燕集詩帖(行楷書)¶
¶
　　丙辰己未同年燕集一首録上冢宰白川宗¶
丈老先生請教¶
¶
　　卅年前共曲江春六百名来止六人一㑹又將淮海别¶
相看真有弟兄親風雲際合天邊客鬢髮蕭踈夢裏身¶
累疏乞休休未得不知何以報楓宸侍生周倫頓首藁¶
<pb:KR3h0070_WYG_347-16a>¶
上¶
¶
　　呉茶鄉東莊小集詩帖(小楷書)¶
¶
　　人日偶同諸友東莊小集分韻得詩字呈膚¶
菴尊丈先生改教¶
¶
　　小莊閒探早春時有客同游不假期聊謂斯辰循故事¶
漫搜佳句入新詩踈梅隔水香飛逺野鳥投林語到遲¶
晝短還思繼深夜相逢難復是相知契家姪呉奕再拜¶
上¶
¶
<pb:KR3h0070_WYG_347-16b>¶
　　毛白齋題也適軒詩帖(草書)¶
¶
　　奉題也適軒用主人水村先生詠懐之韻¶
¶
　　煩思劇紛糾閒情澹紆餘達人有張弛豈以形骸拘聊¶
開屋角圃小構花間廬漪鱗集深藻林羽鳴髙株向来¶
車馬巷忽若瀕海隅石峙勢彌聳雲孤心與俱於焉足¶
遐想所翫非細娯憂勤贊邦治反覆窺前書詎效古巢¶
許髙言藐唐虞列筵㑹真率拊景共踟蹰清觴發新詠¶
一使客眉舒習池將在此此老山公如太倉毛澄¶
¶
<pb:KR3h0070_WYG_347-17a>¶
　　王履吉祝呉遯菴詩¶
¶
　　憶昨玉山陽恭陪錦袍宴明公降顔色腐儒畧踈賤樓¶
銜雲端峯花滿川際甸逶迤匝金巵徙倚傳銀箭歸来¶
卧蓬蒿斗柄忽三轉惟公傑魁人嶷立端華弁深山鉅¶
谷間龍虎騰雄變天開棟柱姿捫腹藏組練雪峯阻岷¶
蜀濁河繞徐汴腰懸朱雀符手弄白羽扇赤心日月傍¶
青草郊原徧未拜黄霸徵俄擁疏公餞焚魚飽天和解¶
帶酣清燕廓落得翺翔與時而舒卷煙霞散玉質瀟洒¶
<pb:KR3h0070_WYG_347-17b>¶
江湖面千載永游遨松喬何足羨正徳丁丑八月朔旦¶
為大參遯菴呉公七十有五誕辰敢獻短章揄揚厥美¶
晚生王寵謹書¶
¶
　　王履吉還山詩¶
¶
　　久欲歸西山囂喧漫鞅掌當陽麗江臯菰雁獨欣賞巖¶
餘白雲停水接紅霞上地軸隠墳彝天池滙泱&KR1071;鮫人¶
鼓安流𤣥牝遺清響秀色溢層巒虚光涵萬象川原信¶
沃膴景物初駘蕩覽化自靡窮遵性非外奬彼美邱園¶
<pb:KR3h0070_WYG_347-18a>¶
賁眷言興我想¶
¶
　　恭承休明日九軸今一家進則綰龜玉退則蟄龍蛇吾¶
道茍不虧安用事咄嗟山川日閒曠土風頗清嘉躧步¶
陵孤峴流目翫歸霞鳴嚶藹以豫陽林荑漸花風光枝¶
上汎日采水中華感物眷彌結悟空理已遐永言徹𤣥¶
寂聊以遣紛拏¶
¶
　　環洲信&KR0785;瓏灌莽何葱蒨中有方丈室聊以酬清燕對¶
嶺屯白雲旁林繞碧栫時聞樵採音日覽湖山變綠蟻¶
<pb:KR3h0070_WYG_347-18b>¶
忺獨持道書慵不卷𤣥言謝丹轂散髮却瓊弁頗懐康¶
樂憂幸乏子牟戀寄言賞心人嵗晚同兹眷　己丑上¶
巳日雅宜山人王寵書於石湖禪院¶
¶
　　王履吉題詠詩蹟¶
¶
　　秋水百川灌雲帆楚翼飛大江離地紀旭日對天扉表¶
裏黄圖壯東南紫盖非英雄徂落盡霄漢仰垂衣　右¶
渡江¶
¶
　　𤓰步臨江出鍾山不論雲風蘆吹淅瀝沙鳥拂氤氲北¶
<pb:KR3h0070_WYG_347-19a>¶
控淮徐阻南瞻斗極分輕帆移過穏把酒玩峯文　右¶
𤓰步山¶
¶
　　玉壘疑連漢牙旗認挿雲樓船横海出斧鉞自天分紫¶
翠中原氣山河大地文我皇開日月萬古淨妖氛　右¶
石頭城¶
¶
　　昔誦北山文今棲鍾阜雲秋林時夜嘯天樂忽空聞弟¶
子胡麻薦頭陀罽席分那知江海客不亂衲衣羣　右¶
雞鳴寺¶
¶
<pb:KR3h0070_WYG_347-19b>¶
　　萬木黯成雨千崖殊欲秋魚龍成水戲巖壁亂雲流蓬¶
累栖窮士天心共海鷗侯生居語女吾道付滄洲　右¶
山居¶
¶
　　山中有流水借問不知名暎地為天色飛空作雨聲轉¶
来深澗滿流出小池平恬淡無人見年年長自清　右¶
咏泉　王寵¶
¶
　　王履吉題畫諸蹟¶
¶
　　過雨山堂蒸翠雲四簷藤竹鳥聲聞青天不動峯文坼¶
<pb:KR3h0070_WYG_347-20a>¶
錦石相鮮磵道分流水桃花真隔世草衣木食自為羣¶
籠鵝寫帖關幽興却憶風流晉右軍¶
¶
　　逺岸踈林斜日外春風碧水草堂前匡廬突兀開屏障¶
坐看銀河一道懸¶
¶
　　石湖春色逐人来試問東林老萬回何處梅花承雪吐¶
誰家栁色弄煙開¶
¶
　　夹岸青山掛玉壺桃花流水入虛無何時天上階微祿¶
㑹向君王乞鏡湖¶
¶
<pb:KR3h0070_WYG_347-20b>¶
　　僧到清齋禮佛客来豪飲譚天但得閒消長日何須苦¶
計千年¶
¶
　　生平最耽懶慢病後休苦支持或素或葷度日不巾不¶
櫛隨時¶
¶
　　有客别離許久緘題相訊如何落得北窻髙卧起来醉¶
茗狂歌¶
¶
　　夢裏却忘家累病中始信身閒得句微吟抱膝有時枯¶
坐閉關¶
¶
<pb:KR3h0070_WYG_347-21a>¶
　　客自豫章逺過使從燕市初来為語禮文寛放應憐書¶
劄懶裁¶
¶
　　我愛僧家不二僧還讓我羲皇勘破應無妄想知足便¶
是良方¶
¶
　　掃逕貪看松竹攀繒喜得魚鰕恐説床頭甕倒不覺林¶
間日斜¶
¶
　　楊栁村邊小艇荷花池上清樽已遇田夫野叟何来公¶
子王孫　王寵¶
¶
<pb:KR3h0070_WYG_347-21b>¶
　　王履吉石湖八絶句¶
¶
　　石湖春色太可憐却似美人明鏡前錦甸平鋪鴨綠水¶
白雲飛動蔚藍天¶
¶
　　星橋北挂瀉春流映出黄山水面浮霞石天青飛練鵲¶
桃花氣暖醉輕鷗¶
¶
　　春山面面翠屏開盡繞呉王百尺臺一代霸圖憐燼滅¶
五湖流水恨東迴¶
¶
　　三月莫春春服成含風疊雪越羅輕生憎乳燕撩春色¶
<pb:KR3h0070_WYG_347-22a>¶
轉遣飛花蕩酒情¶
¶
　　越来溪上栁千絲畫鼓游船晚更移一曲紫雲歌粤女¶
雙鬟白雪舞呉兒¶
¶
　　數松磊落千尺强恰如天際羣龍翔吟風嘯雨中琴瑟¶
大澤深山藏棟梁¶
¶
　　古木朱藤踈著花淡雲斜日靜江沙黄金臺上無推轂¶
白石山中有嵗華¶
¶
　　登山臨水春將歸獨樹桃花猶未飛玩世繁華真倐忽¶
<pb:KR3h0070_WYG_347-22b>¶
後時顔色轉霏微　王寵¶
¶
　　王履吉詩帖¶
¶
　　錫山舟中對月¶
¶
　　春水無邊闊揚帆月窟逰煙花迷四顧盃酒謔中流川¶
勢分襟帶檣標犯斗牛平生摇蕩興長嘯下滄洲¶
¶
　　鄭博士官舍夜集¶
¶
　　久别情何限相逢各惘然夜堂人影寂春夢燭花燃縱¶
飲杯無算重臨月正圓百年萍梗迹江海蹔牽連¶
¶
<pb:KR3h0070_WYG_347-23a>¶
　　白氏園燕集¶
¶
　　金谷王孫燕名園選日開地藏南國岨花借上林栽峯¶
勢三台象賔逰四海来玉杯淹坐久深媿鄴中才¶
¶
　　晉陵夜泊懐鄭博士¶
¶
　　入舟渾不樂追憶轉蒼凉帆帶春鷗沒江連夜雨長百¶
年雙旅鬢一日九迴腸慿藉關門水西傳淚㡬行¶
¶
　　恵山酌泉作¶
¶
　　鼎食非吾事泠泠氷雪腸煮茶師自得折屐興偏長花¶
<pb:KR3h0070_WYG_347-23b>¶
氣熏泉竇山形拱石堂江湖自有樂髙詠和滄浪　王¶
寵書似東橋先生教正¶
¶
　　王履吉書楞伽弔古詩帖¶
¶
　　郊臺¶
¶
　　長嘯登髙臺穹然半空倚夫差昔郊天傳聞於此地當¶
時英雄心北望耽虎視正朔尚周官孟冬日初至金輿¶
戾行宫龍旌托千騎維王御大裘珮玉垂赤屣瓚采將¶
奉間翼翼禮則備嘗聞古人言斯固萬乗事天王在洛¶
<pb:KR3h0070_WYG_347-24a>¶
邑子國何禋祀彼蒼豈福諂驕縱帝之棄寧知會稽山¶
劍㦸已堪試觀此亡國君千秋可銘識¶
¶
　　呉王井¶
¶
　　西施自矜色曾照當年井至今碧桃花尚落嬌娥影我¶
来得蹔窺千春一交頸願為雙鴛鴦白首相與永佳人¶
難再得此樂何由騁長歌激悲風落葉銀牀冷安得青¶
銅瓶繫之千尺綆或有鳳凰釵沈淪拭光景¶
¶
　　越来溪¶
¶
<pb:KR3h0070_WYG_347-24b>¶
　　五湖何漫漫綠水從空来經過百花洲却繞姑蘇臺呉¶
王全盛時日夕此銜杯玉簫天上落錦帆鏡中開云是¶
子夜歌曲度清且哀一朝越兵入千里如奔雷旌旗繞¶
碧山滿目飛塵埃朝為黄金闕暮作青草莱千古霸圖¶
盡英雄安在哉不見東逝流幾時得西回秋風吹我衣¶
但可傾金罍興亡互起伏此理誰能推¶
¶
　　御書亭¶
¶
　　范公江表英功成拂衣起飄然五湖舟再見鴟夷子蛟¶
<pb:KR3h0070_WYG_347-25a>¶
龍有遺迹千春照綠水當時君臣間相得乃如此中原¶
尚虎鬬黄鵠遽逺徙將非矰繳繁小人之所使有才不¶
能用自貽多壘恥胡馬飲河津黄屋雨金矢惻愴范公¶
靈此心安得死　呈東橋先生王寵頓首¶
¶
　　王履吉書薊邱懐古并酬暉上人詩帖(草書紙本)¶
薊邱覽古¶
¶
　　北登薊邱望求古軒轅臺應龍已不見牧馬生黄埃尚¶
想廣成子遺跡白雲隈　軒轅臺¶
¶
<pb:KR3h0070_WYG_347-25b>¶
　　南登碣石館遥望黄金臺邱陵盡喬木昭王安在哉霸¶
圖悵巳矣驅馬復歸来　燕昭王¶
¶
　　王道已淪昧戰國競貪兵樂生何感激仗義下齊城雄¶
圖竟中失遺歎寄阿衡　樂生¶
¶
　　秦王日無道太子怨亦深一聞田光義匕首贈千金其¶
事雖不立千載為傷心　燕太子¶
¶
　　自古皆有死徇義良獨稀奈何燕太子尚使田光疑伏¶
劍殊巳矣感我涕沾衣　田光先生¶
¶
<pb:KR3h0070_WYG_347-26a>¶
　　大運淪三代天人罕有窺鄒子何寥廓謾説九瀛垂興¶
亡已千載今也則無推　鄒子¶
¶
　　逢時獨為貴厯代非無才隗君亦何幸遂起黄金臺¶
郭隗¶
¶
　　酬暉上人秋夜山亭有贈¶
¶
　　皎皎白林秋微微翠山静禪居感物變獨坐開軒屏風¶
泉夜聲絶月露霄光冷多謝忘懐人塵憂未能整戊子¶
二月望日夜坐石湖山房寫此雅宜子王寵¶
¶
<pb:KR3h0070_WYG_347-26b>¶
　　都𤣥敬宿天王禪院詩帖¶
¶
　　宿天王禪院贈西洲講主南濠居士¶
¶
　　山檻秋光落經巻土岡髙竹晚增幽煮茶燒笋能延客¶
欲去因君復少留¶
¶
　　顧與新度辰海謡二詩帖¶
¶
　　十月廿日度辰作¶
¶
　　繄兹孟冬日昧爽曰余降修期若恒度厯年歎漸崇少¶
壯忝通籍老大植等功乃者南海堠三載更已終履危¶
<pb:KR3h0070_WYG_347-27a>¶
過折阪飄跡類飛篷豈伊生有役寧云道斯窮聖澤本¶
汪濊游泳咸從容片言華衮服一朝右鼓鐘疲薾自偃¶
蹇嘉㑹曷茍逢迨今嵗將暮揔轡旋我躬　右近作呈¶
¶
　　海謡¶
¶
　　誰謂海險可以乗桴(叶)誰謂溝小可以覆舟彼人之恚¶
兮將執天子之吏兮¶
¶
　　誰謂海險波則突之誰謂溝小風則汨之彼人之競兮¶
將拒天子之命兮¶
¶
<pb:KR3h0070_WYG_347-27b>¶
　　誰謂海險曾不撓濟誰謂溝小曾不容治珠崖之捐兮¶
疇昔然兮¶
¶
　　誰謂海阻天罔弗知誰謂溝逺民罔可欺謂予不恤兮¶
有如皦日兮　侍生顧可久頓首拜稿四月十二日寓¶
南雄勒具¶
¶
　　顧與新謁張公祠詩帖(行草書)¶
¶
　　出大庾嶺謁張公祠下作¶
¶
　　驅車出粤關今日是生還巨海尚容易一溝何阻艱蝮¶
<pb:KR3h0070_WYG_347-28a>¶
蛇沮澤逺雲樹洞林間来謁公祠下增生烈士顔右拙¶
稿敬録呈　泉吾老先生契史求逺教侍生顧可久頓¶
首四月廿二日寓南浦具¶
¶
　　方時鳴北固山詩柬(行草書)¶
¶
　　久以多事逺渉未承候杖屦此中抱歉登潤州北固山¶
甘露寺得詩二首呈上請教且以致殷勤云¶
¶
　　南歸多覽眺北固始經行殿古丹青剥巖深草樹平佛¶
香幽自㪚塔火晝還明共有紛華念無人此繫情¶
¶
<pb:KR3h0070_WYG_347-28b>¶
　　獨上平臺立飄然眼界寛金焦雙砥柱江海一杯盤撫¶
景容孤嘯披圖縱大觀歸輿山月上詩骨不勝寒　晚¶
生方鳳頓首秋汀老先生尊丈　日来秋暑肆酷貴體¶
萬萬調䕶以全百年之算至願至願¶
¶
　　蔡林屋詩翰¶
¶
　　老去倦茅屋五日頭不沐侵晨東家子邀我看新竹東¶
風吹梅落忽見燒痕綠上山雲推人下山泉湧足蒼鼠¶
剥古栗白羊竄深谷丹竈雖生苔紫巖尚堪宿渺哉人¶
<pb:KR3h0070_WYG_347-29a>¶
間世千載見遺躅當時僧不知今日吏催促但恐有髙¶
節無處著松菊七十二㸃青對酒聊一掬　右春日到¶
鹿飲泉賦此書似尚之林屋蔡羽¶
¶
　　人龍未逢時林卧觀𤣥化抗館碧山隈伏檻滄浪瀉連¶
巖象雲壑嵌空紛石架明霞麗壁璫濺瀑翻甍瓦其陰¶
負縹緲其陽展銷夏山川恣凝綠乾坤莽髙下端居慰¶
營魂散帙豐逸暇觚管閒時操觴酌巡筵䢝我躬自忘¶
疲樂客窮𤣥夜時哉秉燭歡合坐同所藉　右𤣥秀樓¶
<pb:KR3h0070_WYG_347-29b>¶
與諸友宴集蔡羽書¶
¶
　　短景仍多濕殘年畏客歸白雲谿上冷紅樹雪中稀久¶
住應難别重逢寒蹔違憑人問林屋煙霧滿征衣　徳¶
宇與余兩年往還頗宻忽欲解館歸越不能為情話别¶
之次賦此正徳丁丑閠臘日林屋蔡羽¶
¶
　　盈盈金屋舊時紈自小題名喚合歡照夜巧憑螢㸃綴¶
賽秋還與月團圞昭陽愛絶遮羞怯長信宫深滴淚寒¶
抛棄從人承素在桃花殘影自堪看　右題紈扇蔡羽¶
¶
<pb:KR3h0070_WYG_347-30a>¶
　　王酉室詩草¶
¶
　　蘭若閟林邱花朝共此游風傳鈴閣響雨益劍池流俯¶
瞰千人石髙憑百尺樓當歌還對酒戀賞未回舟¶
¶
　　靈阜枕通波方舟薄晚過雨聲希澗谷霽色映松蘿秉¶
燭還更酌飛觴不住歌歸家踏清影微月在簷阿　右¶
游虎邱二首穀祥¶
¶
　　横塘别墅敞危樓結夏乗風此度游屏列蒼山開竹徑¶
帷齊碧樹艤蘭舟阮渾視我仍青眼王粲違時已白頭¶
<pb:KR3h0070_WYG_347-30b>¶
對酒歎悰何以減山陽吹笛正悠悠　游宴¶
¶
　　逃暑應能暫閉關未消多把古賢攀欲抛杯酌方為懶¶
少事篇章恐礙閒風墮一庭鄰寺葉雲開半面隔城山¶
浮生只説濳居易隠比求名事更艱　右閒居秋日祿¶
之王穀祥書¶
¶
　　沈子公舊日詩帖(行草書)¶
¶
　　舊日集賢里居人晦跡深一隨松菊隠幾度杏花陰洗¶
藥溪邊濕求醫月下尋却思晉時逸林竹寄幽心東老¶
<pb:KR3h0070_WYG_347-31a>¶
沈霽子公¶
¶
¶
¶
¶
¶
¶
¶
<pb:KR3h0070_WYG_347-31b>¶
¶
¶
¶
¶
¶
¶
¶
¶
　　六藝之一録卷三百八十九¶
¶

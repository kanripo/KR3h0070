# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.510487
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 119
<pb:KR3h0070_WYG_119-1a>¶
　　欽定四庫全書¶
¶
　　六藝之一録卷一百二十　　　錢塘倪濤撰¶
¶
　　石刻文字九十六¶
¶
　　金薤琳瑯¶
¶
　　唐實際寺故寺主懐惲奉勅贈隆闡大法師碑銘¶
(并序)¶
¶
　　昔吾師因地求真衆魔紛嬈果到成佛龍天捧圍自作¶
鎮靈山法躬靡易告滅雙樹示跡綸几微言不𫝊慧燭¶
<pb:KR3h0070_WYG_119-1b>¶
潜照屆夫嵗邁千秋時淹五濁欲海騰沸邪山紛糺於¶
是釋防東逝爰稱兆應漢夢西通方崇法像或青眸接¶
軫競扇𤣥風或白足相趍爭開佛日至欲繼前賢之令¶
軌為後進之康衢照燭重昏慈舟苦𣲖人能𢎞道斯之¶
謂歟法師諱懐惲俗張姓南陽人也逺祖因宦播遷京¶
兆卄一代祖安晉丞相襲爵鴻臚公髙祖融守黄門郎¶
遷太子庶子祖英唐解褐太常太祝襲爵天平公尋轉¶
吴王祭酒握蘭奏位清陪雅列法師聦敏為其性相慈¶
<pb:KR3h0070_WYG_119-2a>¶
善資其風骨母常山夫人樂姓降胎之月不味羶腥載¶
誕之辰情欣禁戒暨年登丱嵗特異諸童或焚葉為香¶
或聚沙為塔雖飛軒繡轂未嘗留步月宇香樓怡然忘¶
返髙宗天皇大帝乗乾撫運出震披圖虚已求賢明敭¶
待士緫章元載夢覩法師倏降綸言逺令虔辟於是臨¶
丹檻邇青蒲廣獻真誠特䝉褒讃帝乃親授朱紱令處¶
鳯池之榮師乃固請緇衣願託鸚林之地奉勅於西明¶
剃落善来忽唱惡業疑銷既挂三衣俄陪四衆翹勤遽¶
<pb:KR3h0070_WYG_119-2b>¶
積思五分而非遥精苦逾深想三祗而未逺時有親證¶
三昧大徳善導闍梨慈樹森疎悲花照灼情祛祛漏擁¶
藤井於蓮臺叡化無涯駈鐵圍於寶國既聞盛烈雅締¶
師資析解脫規發菩提願一承妙㫖十有餘齡祕偈真¶
乗親蒙付囑自惟薄祐師資早喪想遺烈而崩心顧餘¶
恩而雨面爰思宅兆式建墳塋遂於鳯城南神和原崇¶
靈塔也其地前終峯之南鎮後帝城之北里歌鍾沸出¶
移上界於隂門泉流激灑比連河於陽面仍於塔側廣¶
<pb:KR3h0070_WYG_119-3a>¶
構伽藍莫不堂殿峥嶸逺模忉利樓臺岌嶪直寫祗園¶
神木靈草凌嵗寒而獨秀葉暗花明逾嚴霜而靡萃豈¶
直風髙氣爽聲聞進道之場故亦臨水面山菩薩全真¶
之地又於寺院造大窣堵波塔(缺)　周迴二百步直上¶
一十三級或瞻星揆務或候日裁摫得天帝之芳蹤有¶
龍王之祕跡重重佛事窮鷲嶺之分身種種莊嚴盡崑¶
丘之異寶但以至誠多感能事冥資故能逺降宸衷令¶
賫舍利計千餘粒加以七珍函笥隨此勝縁百寶幡花¶
<pb:KR3h0070_WYG_119-3b>¶
令興供養則天大聖皇后承九𤣥之眷命躡三聖之休¶
期猶尚志想金園情欣勝䠱或頻臨浄刹傾海國之名¶
&KR0903;或屢訪炎凉捨河官之祕寶法師誡盈而散並入檀¶
航法師業行髙(缺)利益繁多故得名振九重芳盈四部¶
奉永昌元年勑徵法師為寺主於是綱紀僧徒規模釋¶
族緇門濟濟戒徳峻而彌堅紺宇詵詵常住豐而多實¶
猶是才稱物寶道為時尊知與不知仰醍醐於句偈識¶
與不識詢法乳於波瀾法師以慈誘内懐敷揚外積冀¶
<pb:KR3h0070_WYG_119-4a>¶
傳聖㫖囷酬来望每講觀經賢䕶彌陀等經各數十遍¶
夫我域者扇激風火嬰抱結漏系諸生止無常之短期¶
研乎事真攀不亟之虚朕若不乗佛願力託質淨方則¶
恐淪溺長往清昇永隔於是言論之際懇勸時衆四儀¶
之中一心専念阿彌陀佛願乗此勝因相生淨域又以¶
般若神呪能令速證菩提彌陀佛名亦望横超惡趣諸¶
餘妙典雖並積心臺於此勝縁頗徧遊智府嘗誦大般¶
若呪向盈世方又誦彌陀真偈十萬餘遍理復使精真¶
<pb:KR3h0070_WYG_119-4b>¶
厥想念雖微而必就二三子行功唐捐而靡得豈直諸¶
佛現前神人捧錫而已矣師為諸重檐攝爾羣生舉洪¶
灼於耶山掉寶航於見海悲夫娑婆國中人多弊惡雖¶
復&KR0903;臺寶界因勝侣而歸心至欲逸翥遐征籍良縁而¶
克進敢憑此義爰發誠心於是廣勸有縁奉為九重萬¶
乗四生六趣造淨土堂一所莫不虬棟凌虚虹梁架迥¶
丹楹赩日青瑣延風無春而反井舒花不瞑而重簷積¶
霧於是神螭戾趾逺鎮瓊階寶鳯来儀還陪桂户彫甍¶
<pb:KR3h0070_WYG_119-5a>¶
畫拱之異窮造化之規模圓璫方鏡之竒極人天之巧¶
妙又於堂内造阿彌陀佛及觀音勢至又造織成像并¶
餘功徳並相好竒特顔容湛粹山豪演妙若照三千海¶
目摛華如觀百億或因繒命采有慈氏之全身或散扎¶
馳芳得憂填之逸思何獨如来自在疑降上界之魔故¶
亦菩薩熈怡似救下方之苦夫以宅生者心心勞則生¶
喪栖神者志志擾則神亡然菩薩以濟物捐軀上善以¶
遺形徇節法師情存拯救式奉殷繁汲引雖曰忘懐形¶
<pb:KR3h0070_WYG_119-5b>¶
質焉能靡累於是忽嬰風瘵病與時侵靈藥弗痊肧器¶
俄逝豈夫八林齊白我佛稱於寂滅梁木其壊吾師等¶
於死生以大足元年十月卄二日神遷春秋六十有二¶
臨終之際正念無虧顔色怡恱似有瞻矚北首面西奄¶
奄然而化悲夫烈烈嵗隂蒼蒼天色乾兮何負殱我惟¶
良業也何孤喪兹賢哲豈直悲盈四部嗟鹿苑之荒凉¶
抑亦哀悼兩宫痛蜂臺之閴寂猶俯迴天睠載紆仙豪¶
逺降恩波爰加制贈奉神龍元年勅實際寺主懐惲示¶
<pb:KR3h0070_WYG_119-6a>¶
居三界逺離六塵等心鏡於虛空混榮枯於物我棟梁¶
紺宇領袖緇徒包杖錫之規模躡乗柸之懿躅雖已歸¶
寂滅無待於褒揚然寵洽友于無忘於縟禮可贈隆闡¶
大法師主者施行上人以至徳聿修良因累著故得天¶
降成烈用讃芳規追逺慎終生榮死贈足可光輝淨刹¶
歴塵芥而長存旌賁𤣥門共河山而永久弟子大温國¶
寺忠思莊等並攀號積慮哀慕居懐嗟覆䕶而無時仰¶
音顔而靡日猶恐居諸易逺淑善湮沈敬想清徽勒兹¶
<pb:KR3h0070_WYG_119-6b>¶
𤣥琰詞曰¶
¶
　　婆娑種覺賢刼能人三祇殄妄五分祈真即相離相非¶
身是身猶施慧栰廣濟迷津(其一)十方化備雙林滅度三¶
界空虚四生哀慕正教既隠微言遽斁式啓先哲用資¶
後悟(其二)芳猷廣被至烈彌殷青眸演聖白足呈真逺導¶
蒭芥遐宣墨塵𤣥門不絶代有其人(其三)猗歟令徳逺嗣¶
前英聲髙四部譽重三明慈周有識智契無生法雲葉¶
落道樹滋榮(其四)豈圖宿殃師資遽亡乾兮何負殱我惟¶
<pb:KR3h0070_WYG_119-7a>¶
良徒嗟授几空念傳香非夫勝縁孰荅恩光(其五)邈矣坰¶
野慈顔壙側敬發誠心爰憑淨域真容湛粹樓臺巋嶷¶
希此善根逺酬明徳(其六)¶
¶
　　天寶二年嵗次癸未十二月丙寅朔十一日丙¶
子建¶
¶
　　唐少林寺靈運禪師塔碑(并序)¶
¶
　　宣徳郎試大理評事崔琪譔¶
¶
　　聖善寺沙門勤(缺)¶
¶
<pb:KR3h0070_WYG_119-7b>¶
　　虚空廣大乎其體智慧圓融乎其用凝而不生湛爾常¶
寂離修離證非色非心歴微塵刼遍(缺)沙界無量國土¶
皆清淨無量昏暗皆光明誰其得之吾聞諸上人矣上¶
人諱靈運蘭陵人蕭姓梁武帝後皇考翥虢州恒農縣¶
尉初上人之生也戒珠孕於母胎定水澂於孩性内典¶
宿植外學生知白雲凝其髙志明水峻其苦節泛如也¶
時不能知常以為幻境非實泡身是妄五色令人昏五¶
音令人聾五味令人爽噫輪彼生滅無時息焉吾将歸¶
<pb:KR3h0070_WYG_119-8a>¶
根以復于正因遊嵩山至少林寺有始終之意焉勇氏¶
掾於髙平而上人遂緇於此郡玉立凡石不可喻其炯¶
然日映衆星無以方其明者竟移𨽻兹寺(缺)副乎夙心¶
無何習禪決於龎塢珪大師潜契宻得以真貫理照十¶
方於虚空脫三界於彼著慧眼既浄色身亦如始知夫¶
心外無法所得者皆夢幻耳然後觀大地土木無非佛¶
刹焉空山蒼然窮嵗黙坐猿對茶椀鳥棲禪庵彼嶺雲¶
無心即我心矣澗水無性即我性矣夫如是也孰能以¶
<pb:KR3h0070_WYG_119-8b>¶
凡聖量之乎故吾在造化中如夢中也粵開元十有七¶
祀夏五月卄二日不示以疾泊然而終苦霧晦黄於天¶
地悲風哀咽於草木吁崩吾禪山涸吾法海空四界使¶
凡百含識大千有情茶於是火於是可勝言哉故門人¶
堅順獨建靈塔於兹山奉遺教也夫碩徳丕發不有超¶
世先覺而出夫等夷者則曷能傳我法印以一燈然千¶
萬燈乎彼上人者嶷然倬立以定慧為藏以涅槃為山¶
圓通於不注之境出沒於無涯之域適来時也適去順¶
<pb:KR3h0070_WYG_119-9a>¶
也今則終矣瞻仰如之何夫事往則迹移嵗遷則物換¶
況法與化永念従心積豈可使上人之髙歿而不紀是¶
斵于石以旌斯文銘曰¶
¶
　　上人伊何𫝊我法印其體也寂其行也順紛彼識浪汨¶
夫夢情非照不曙非澄不清作大醫王為大禪伯岳立¶
松古蓮青月白一朝化滅六合悽愴世界颯空雲山忽¶
曠色身謝兮法體存金界慘兮鐵圍昏噫我所留者唯¶
心源¶
¶
<pb:KR3h0070_WYG_119-9b>¶
　　天寶九載四月十五日門人堅順建¶
¶
　　唐西京千福寺多寶佛塔感應碑¶
¶
　　南陽岑勛撰¶
¶
　　朝議郎判尚書武部員外郎琅邪顔真卿書¶
¶
　　朝散大夫檢校都尚書都官郎中東海徐浩題額¶
¶
　　粤妙法蓮華諸佛之祕藏也多寶佛塔證(缺)之踴現也¶
發明資乎十力𢎞建在於四依有禪師法號楚金姓程¶
廣平人也祖父並信著釋門慶歸法𦙍母髙氏久而無¶
<pb:KR3h0070_WYG_119-10a>¶
姙夜夢諸佛覺而有娠是生龍象之徴無取熊羆之兆¶
誕彌厥月炳然殊相岐嶷絶於葷茹髫齔不為童遊道¶
樹萌芽聳豫章之楨幹禪池畎澮涵巨海之波濤年甫¶
七嵗居然厭俗自誓出家禮藏探經法華在手宿命潜¶
悟如識金環緫持不遺若注瓶水九嵗落髪住西京龍¶
興寺従僧籙也進具之年昇座講法頓收&KR0903;藏異窮子¶
之疾走直詣寶山無化城而可息爾後因静夜持誦至¶
多寶塔品身心泊然如入禪定忽見寶塔宛在目前釋¶
<pb:KR3h0070_WYG_119-10b>¶
迦分身遍滿空界行勤聖現業淨感深悲生悟中淚下¶
如雨遂布衣一食不出户庭期滿六年誓建兹塔既而¶
許王瓘及居士趙崇信信女普意善来稽首咸捨&KR0903;財¶
禪師以為輯莊嚴之因資爽塏之地利見千福黙議於¶
心時千福有懐忍禪師忽于中夜見有一水發源龍興¶
流注千福清澄泛灧中有方舟又見寶塔自空而下久¶
之乃滅即今建塔處也寺内淨人名法相先於其地復¶
見燈光逺望則明近尋即滅竊以水流聞於法性舟泛¶
<pb:KR3h0070_WYG_119-11a>¶
表於慈航塔現兆於有成燈明示於無盡非至徳精感¶
其孰能與於此及禪師建言雜然歡惬負畚荷挿于橐¶
于囊登登憑憑是板是築灑以香水隠以金鎚我能竭¶
誠工乃用壯禪師每夜於築階所懇志誦經勵精行道¶
衆聞天樂咸嗅異香喜歎之音聖凡相半至天寶元載¶
創構材木肇安相輪禪師理會佛心感通帝夢七月十¶
三日勅内侍趙思偘求諸寶坊驗以所夢入寺見塔禮¶
問禪師聖夢有孚法名惟肖其日賜錢五十萬絹千匹¶
<pb:KR3h0070_WYG_119-11b>¶
助建修也則知精一之行雖先天而不違純如之心當¶
後佛之授記昔漢明永平之日大化初流我皇天寶之¶
年寶塔斯建同符千古昭有烈光於時道俗景附檀施¶
山積庀従度財功百其倍矣至二載勅中使楊順景宣¶
㫖令禪師於花萼樓下迎多寶塔額遂緫僧事備法儀¶
宸睠俯臨額書下降又賜絹千疋聖札飛毫動雲龍之¶
氣象天文挂塔駐日月之光輝至四載塔事將就表請¶
慶齋歸功帝力時僧道四部會逾萬人有五色雲團輔¶
<pb:KR3h0070_WYG_119-12a>¶
塔頂衆盡瞻覩莫不崩恱大哉觀佛之光利用賓于法¶
王禪師謂同學曰鵬運滄溟非雲羅之可頓心遊寂滅¶
豈愛網之能加精進法門菩薩以自强不息本期同行¶
復遂宿心鑿井見泥去水不逺鑚木未熱得火何階凡¶
我七僧聿懐一志晝夜塔下誦持法華香煙不㫁經聲¶
遞續烱以為常沒身不替自三載每春秋二時集同行¶
大徳四十九人行法華三昧尋奉恩㫖許為恒式前後¶
道場所感舍利凡三千七十粒至六載欲葬舍利預嚴¶
<pb:KR3h0070_WYG_119-12b>¶
道場又降一百八粒畫普賢變於筆鋒上聨得一十九¶
粒莫不圓體自動浮光瑩然禪師無我觀身了空求法¶
先刺血寫法華經一部菩薩戒一巻觀普賢行經一卷¶
乃取舍利三千粒盛以石函兼造自身石影跪而戴之¶
同置塔下表至敬也使夫舟遷夜壑無變度門刼筭墨¶
塵永垂貞範又奉為主上及蒼生寫妙法蓮華經一千¶
部金字三十六部用鎮寶塔又寫一千部散施受持靈¶
應既多具如本傳其載勅内侍吴懐實賜金銅香爐髙¶
<pb:KR3h0070_WYG_119-13a>¶
一丈五尺奉表陳謝手詔批云師𢎞濟之願感達人天¶
荘嚴之心義成因果則法施財施信所宜先也主上握¶
至道之靈符受如来之法印非禪師大慧超悟無以感¶
於宸衷非主上至聖文明無以鑒於誠願倬彼寶塔為¶
章梵宫經始之功真僧是葺克成之業聖主斯崇爾其¶
為狀也則岳聳蓮披雲垂蓋偃下歘崛以踴地上亭盈¶
而媚空中晻晻其静深旁赫赫以𢎞敞礝磩承陛琅玕¶
碎檻玉瑱居楹銀黄拂户重簷疊於畫栱反宇環其璧¶
<pb:KR3h0070_WYG_119-13b>¶
璫坤靈贔屭以負砌天祇儼雅而翊户或復肩拏鷙鳥¶
肘擐脩蛇冠盤巨龍帽抱猛獸勃如戰色有奭其容窮¶
繪事之筆精選朝英之偈賛若乃開扃鐍窺奥祕二尊¶
分座疑對鷲山千帙發題若觀龍藏金碧炅晃環珮葳¶
蕤至於列三乗分八部聖徒翕習佛事森羅方寸千名¶
盈尺萬象大身現小廣座能卑須彌之容歘入芥子寶¶
蓋之狀頓覆三千昔衡嶽思大禪師以法華三昧𫝊悟¶
天台智者爾来寂寥罕契真要法不可以久廢生我禪¶
<pb:KR3h0070_WYG_119-14a>¶
師克嗣其業繼明二祖相望百年夫其法華之教也開¶
𤣥闗於一念照圓鏡於十方指隂界為妙門駈塵勞為¶
法侣聚沙能成佛道合掌已入聖流三乗教門緫而歸¶
一八萬法藏我為最雄譬猶滿月麗天螢光列宿山王¶
映海蟻蛭羣峰嗟乎三界之沈寐久矣佛以法華為木¶
鐸惟我禪師超然深悟其貌也岳瀆之秀氷雪之姿果¶
唇貝齒蓮目月面望之厲即之温覩相未言而降伏之¶
心已過半矣同行禪師抱玉飛錫襲衡台之祕躅𫝊止¶
<pb:KR3h0070_WYG_119-14b>¶
觀之精義或名髙帝選或行宻衆師共𢎞開示之宗盡¶
契圎常之理門人苾蒭如巖靈悟淨真真空法濟等以¶
定慧為文質以戒忍為剛柔含朴玉之光輝等旃檀之¶
圍繞夫發行者因因圓則福廣起因者相相遣則慧深求¶
無為於有為通解脫於文字舉事徵理含毫强名偈曰¶
佛有妙法比象蓮華圓頓深入真淨無瑕慧通法界福¶
利恒沙直至寶所俱乗大車(其一)於戲上士發行正勤緬¶
想寶塔思𢎞勝因圎階已就層覆初陳乃昭帝夢福應¶
<pb:KR3h0070_WYG_119-15a>¶
天人(其二)輪奐斯崇為章淨域真僧草創聖主増飾中座¶
耽耽飛簷翼翼荐臻靈感歸我帝力(其三)念彼後學心滯¶
迷封昏衢未曉中道難逢常驚夜杌還懼真龍不有禪¶
伯誰明大宗(其四)大海吞流崇山納壤教門稱頓慈力能¶
廣功起聚沙徳成合掌開佛知見法為無上(其五)情塵雖¶
雜性海無漏定養聖胎染生迷鷇㫁常起縳空色同&KR0861;¶
薝蔔現前餘香何嗅(其六)彤彤法宇繄我四依事該理暢¶
玉粹金輝慧鏡無垢慈燈照微空王可託本願同歸(其七)¶
¶
<pb:KR3h0070_WYG_119-15b>¶
　　天寶十一載嵗次壬辰四月乙丑朔卄二日戊¶
戌建¶
¶
　　勅檢校塔使正議大夫行内侍趙思偘判官内¶
府丞車沖檢校僧義方河南史華刻¶
¶
　　唐故左街僧録内供奉三教談論引駕大徳安國¶
寺上座賜紫大達法師𤣥祕塔碑銘(并序)¶
¶
　　山南西道都團練觀察處置等使朝散大夫兼御史¶
中丞上柱國賜紫金魚袋裴休撰¶
¶
<pb:KR3h0070_WYG_119-16a>¶
　　朝議大夫守右散騎常侍充集賢殿學士兼判院事¶
上柱國賜紫金魚袋栁公權書并篆額¶
¶
　　𤣥祕塔者大法師端甫(缺)骨之所歸也於戯為丈夫者¶
在家則張仁義禮樂輔天子以扶世導俗出家則運慈¶
悲定慧佐如来以闡教利生捨此無以為丈夫也背此¶
無以為達道也和尚其出家之雄乎天水趙氏世為秦¶
人初母張夫人夢梵僧謂曰當生貴子即出囊中舍利¶
使吞之及誕所夢僧白晝入其室摩其頂曰必當大𢎞¶
<pb:KR3h0070_WYG_119-16b>¶
法教言訖而滅既成人髙顙深目大頥方口長六尺五¶
寸其音如鍾夫将欲荷如来之菩提覺生靈之耳目固¶
必有殊祥竒表歟始十嵗依崇福寺道悟禪師為沙彌¶
十七正度為比丘𨽻安國寺具威儀於西明寺照律師¶
稟持犯於崇福寺昇律師𫝊唯識大義於安國寺素法¶
師通涅槃大㫖於福林寺崟法師復夢梵僧以舍利滿¶
琉璃器使吞之且曰三藏大教盡貯汝腹矣(缺)　經論¶
無敵於天下囊括川注逢源會委滔滔然莫能濟其畔¶
<pb:KR3h0070_WYG_119-17a>¶
岸矣夫将欲伐株杌於情田雨甘露於法種者固必有¶
勇智宏辯歟無何(缺)文殊於清凉衆聖皆現演大經於¶
太原傾都畢會徳宗皇帝聞其名徴之一見大恱常出¶
入禁中與儒道議論賜紫方袍嵗時錫施異於他等復¶
詔侍皇太子於東朝順宗皇帝深仰其風親之若昆弟¶
相與卧起恩禮特隆憲宗皇帝數幸其寺待之若賓友¶
常承顧問注納偏厚而和尚符彩超邁詞理響捷迎合¶
上㫖皆契真乗雖造次應對未嘗不以闡揚為務繇是¶
<pb:KR3h0070_WYG_119-17b>¶
天子益知佛為大聖人其教有大不思議事當是時朝¶
廷方削平區夏縳吴斡蜀瀦蔡蕩鄆而天子端拱無事¶
詔和(缺)　緇屬迎真骨於靈山開法場於祕殿為人請¶
福親奉(缺)　既而刑不殘兵不黷赤子無愁聲滄海無¶
驚浪蓋參用真宗以毗(缺)　政用之明效也夫将欲顯¶
大不思議之道輔大有為之君固必有冥符𤣥契歟掌¶
内殿法儀録左街僧事以摽表淨衆者凡一十年講涅¶
槃(缺)識經論處當仁傳授宗主以開誘道俗者凡一百¶
<pb:KR3h0070_WYG_119-18a>¶
六十座運三宻於瑜伽契無生於悉地日持諸部十餘¶
萬遍指淨土為息肩之地嚴金(缺)　報法之恩前後供¶
施數十百萬悉以崇飾殿宇窮極雕繪而方丈匡床靜¶
慮自得貴臣盛族皆所依慕豪侠工賈莫不瞻嚮薦金¶
寶以致誠(缺)端嚴而禮足日有千數不可殫書而和尚¶
即衆生以觀佛離四相以修善心下如地坦無丘陵王¶
公輿臺皆以誠接議者以為成就常(缺)輕行者惟和尚¶
而已夫將欲駕横海之大航拯迷途於彼岸者固必有¶
<pb:KR3h0070_WYG_119-18b>¶
竒功妙道歟以開成元年六月一日西向右脅而滅當¶
暑而尊容若生竟夕而異香猶鬱其年七月六日遷於¶
長樂之南原遺命茶毗得舍利三百餘粒方熾而神光¶
月皎既燼而靈骨珠圓賜諡曰大達塔曰𤣥祕俗夀六¶
十七僧臘四十八門弟子比丘比丘尼約千餘輩或講¶
論𤣥言或紀綱大寺脩禪秉律分作人師五十其徒皆¶
為達者法師其出家之雄乎不然何至徳殊祥如此其¶
盛也承襲弟子義均自政正言等克荷先業(缺)守遺風¶
<pb:KR3h0070_WYG_119-19a>¶
大懼徽猷有時湮沒而今閣門使劉公法行最深道契¶
彌固亦以為請願播清塵休嘗遊其藩備其事隨喜讃¶
歎蓋無愧辭銘曰¶
¶
　　賢刼千佛第四能仁哀我生靈出經破塵教網髙張孰¶
辨孰分有大法師如従親聞經律論藏戒定慧學深淺¶
同源先後相覺異宗偏義孰正孰駮有大法師為作霜¶
雹趣真則滯涉俗則流象狂猿輕鈎檻莫收柅制刀㫁¶
尚生瘡疣有大法師絶念而遊巨唐啓運大雄垂教千¶
<pb:KR3h0070_WYG_119-19b>¶
載冥符三乗迭耀寵重恩顧顯闡賛導有大法師逢時¶
感召空門正闢法宇方開崢嶸棟梁一旦而摧水月鏡¶
像無心去来徒令後學瞻仰徘徊¶
¶
　　會昌元年十二月卄八日建¶
¶
　　邠國公功徳銘(幷序)¶
¶
　　右神䇿軍䕶軍中尉副使兼右街功徳副使雲麾將¶
軍右監門衛將軍員外置同正貟上柱國𢎞農郡開¶
國侯食邑一千五百户楊承和譔并書¶
¶
<pb:KR3h0070_WYG_119-20a>¶
　　天竺有聖人焉名之為佛三身(缺)相應化無所従来百¶
億同名不知其誰之子徳包塵界道冠萬靈有感必通¶
酬念如響心操恵炬永燭於大千手運慈航泛流於沙¶
刼晦明不二淨穢兩同正智如如我無所得雖後天地¶
而有質(缺)天地而(缺)形莫不究清濁之未然識方圓之¶
始卒大矣哉若非天下之至精孰能如此夫大徳小徳¶
優劣本同賢人聖人取捨各異乃引衆星之表月立萬¶
象以尊天因諭發揚憑兹外飾有言子貢賢於仲尼者¶
<pb:KR3h0070_WYG_119-20b>¶
不知仲尼之聖加(缺)子貢有言阿難相同諸佛者不知¶
諸佛非相以攝阿難見尺晏之至微知大鵬之至廣覩¶
秋毫之至短知大椿之至長擬於物即尺晏秋毫擬於¶
人即阿難子貢雖然近如来之門户識夫子之階牆瑚¶
璉寶瓶異諸凡器金楹玉棟(缺)是常材故佛之侍従者¶
即迦毗令人拘那貴族皆辨摇金刹名振鐵圍駈六賊¶
如衆鳥之避鷹鸇懾四魔若百獸之畏豺武而性海無¶
底惠峰穿霄善入一乗横通三輩被精進所縳不捨用¶
<pb:KR3h0070_WYG_119-21a>¶
心嘗修之於身去住未决或執如或㫁如是故生巳之¶
法隨滅滅巳之法隨生常生之所不生常滅之所不滅¶
能銓二義其唯覺乎覺不自明方明覺也夫有生滅者¶
是覺之用無生滅者是覺之體即知覺逐滅生生隨覺¶
滅生滅俱寂其覺亦亡乃指素月於澄溪祛外縁於見¶
性解出人表堪為代師儔諸法王則吾豈敢何者孔子¶
登東山而小魯登泰山而小天下今亦然也如来觀溺¶
山而小聲聞觀枕山而小菩薩我佛也同彼虚空不染¶
<pb:KR3h0070_WYG_119-21b>¶
於幻强立真假曽未牢固是故說行而無所說行說而¶
無所行非行非不行非說非不說非法非非法非性非¶
非性本不生無所滅元不覺無所寂於一不一中悟諸¶
未悟者於起不起中導諸未道者大矣哉若非天下之¶
至神又孰能如彼而夜景呈輝化行西土神光啓夢象¶
教東来思王毫而(缺)挹鷲峰仰金偈而虔瞻貝葉身已¶
逝矣空傳結集之書性本存焉如聞在代之說具法以¶
辨志言以辯心非法無以悟其心非言無以成其志(缺)¶
¶
<pb:KR3h0070_WYG_119-22a>¶
　　即言說文字皆解脫相有是經處即見如来今有右¶
街功徳使驃騎大將軍行右武衛上將軍知内侍省事¶
上柱國邠國公食邑三千戸充右神䇿軍䕶軍中尉安¶
定梁公曰守謙職是禁營邦家重器居繁不亂兼總緇¶
黄讀佛言親釋氏其貞元中公以温恵為甲胄清慎為¶
戈矛跡尚彤闈名髙紫闥至元和初授銀璋佐宻命鼓¶
翼髙岫躍鱗洪波飛鳴近天得志江海五年加金紫掌¶
樞機渙汗流心散為膏雨如絲入耳開展成綸捧白日¶
<pb:KR3h0070_WYG_119-22b>¶
以揚光戴青天而翼化處事之極動而可觀至十二年¶
遇蔡人逆戎事興天討未平干戈在野天心恐師老矣¶
而誅翦未就乃命公撫衆觀敵審度遲速乃奉辭伐罪¶
踴躍而行走四牡以宣暢鴻休利萬物以車塵相屬㕘¶
整戎事董䕶諸軍與將帥同其道也一其議也或縦六¶
竒之辨即濤生巨浦雲出深谿或察五間之情即趙&KR0008;¶
穿楊楚金伐木若有神助不謀成心我旟既張我車亦¶
列均勞逸而義夫爭死齊賞罰而奮臂爭驅蓄銳候時¶
<pb:KR3h0070_WYG_119-23a>¶
果申長䇿於是選精卒張詭道雜旌旃而不嚴部伍差¶
進退而曲敵之心實為鋒鋩詐餌武口賊果輕襲利吾¶
大軍遂使晝掩沙河荀伯之賊夜遯合流宵渡邵陵之¶
寇全平駭若奔雷勢同激電似霜霑寒草風卷餘花縦¶
烈火於平蕪走飛泉於大壑摧枯易折墜瓦難全滅蔡¶
之功十有其七餘賊保迴曲官軍圍郾城我鼔音方厲¶
武旅方雄操利柄而目無全牛執其吭如蒭豢恱口摩¶
壘問罪登陴不降梯樓滿空矢石相接經四十日爟火¶
<pb:KR3h0070_WYG_119-23b>¶
失繼人無鬬心畏夏日之赫光懼春氷之易泮乃降仍¶
邀公疋馬視師撫納疑懼公恱以犯難投誠若歸遂令¶
啓闗按轡而入醜類或鼔或罷相視失色公曰来余與¶
爾言爾本吉人也何不徇國家之急成其名而託身於¶
武豹之穴求其噬輿尸覆族誰與咎耶皇情極念之故¶
令守謙布澤潤心宣化清耳能恱生避禍者當聽之曰¶
明明天子清問下民不能勤王爾失逺略為寇盜所制¶
而臣節難全犯弧矢之威當剿絶之斃圓首方足莫匪¶
<pb:KR3h0070_WYG_119-24a>¶
精靈念其瘡疣實可憫惻然違予戮汝而不赦恭命活¶
汝而不害能遷其不祥而為祥吉莫大也變其不幸而¶
為幸令莫窮也賊将卒等色轉慙禮逾謹咸曰皇上聖¶
文紹統神武膺期惟徳動天無逺不格被堯舜之法服¶
行堯舜之法言所以大文教而九有小康小武功而天¶
下大理嘗欲戢矛楯親稼穡使人居安各得其夀爾一¶
方不能安時虚順守衛中國而罪罟自結厲階彌崇即¶
不得已而興師非樂殺人也況天徳好生容長萬物是¶
<pb:KR3h0070_WYG_119-24b>¶
以曲開洗汙旁設自新招示頑夫以明廣大将士等久¶
遭苛暴翻跡令圖亦謂朽燼重燃枯條再葉國刑當有¶
咸賜無辜豁爾憂心以承慶賞降人皆投戈卷斾匣刄¶
弛弦觸地血流向闕蹈舞於是五千叛卒不戮一人十¶
萬王師皆服其徳従此鯨鯢失浪烹餁方因惡鳥巢傾¶
折翼於此恩波大澍封錫有加乃授公右監門衛將軍¶
飛詔追還宻職如故又掌天地之户牖捧造化之闗鍵¶
勲隨日厚望逐時深公之美也不滅直以沽名不愆義¶
<pb:KR3h0070_WYG_119-25a>¶
以犯物動静無隠發言有章至十三年天睠凝嗟賞重¶
知勞不自伐功不自徳遂與戎印授兵符司禁旅之右¶
也公積仁成器積器成名卑牧難踰髙光可仰定止足¶
之分動必師心辨榮辱之機道樞不撓薄嗜慾以守一¶
鄙浮華而處中匡䕶𤣥流酌之不竭伏以元和長慶擇¶
教大興雅叶所歸轉得親近謹於大興唐寺華嚴院為¶
國寫古今翻譯大小乗經論戒律合五千三百卄七卷¶
公私祿利不入其門凡是難得無所愛惜嘗求善書者¶
<pb:KR3h0070_WYG_119-25b>¶
令絶外塵不飲茹浴身至于精刹焚香而就筆硯擇其¶
力多者以多價酬之少者去之人不約而自勸也於是¶
染素流光含丹縦彩雲生墨沼之上花開方絮之中衛¶
索分鑣王羊並騖各行軌轍跡不相譲又立經堂一所¶
三間徘徊安住法輪必資豐敵作制惟永壯我皇都豈¶
得為工者不極其妙為材者不極其美殊形異狀生於¶
斤斧之中曲直方圎豈逃繩墨之下於是彩棟霞張雕¶
楹雲布朱扉洞啓縹壁含光羽族棲於綺忩鱗介游於¶
<pb:KR3h0070_WYG_119-26a>¶
藻井修羅率下争提夭蟜之梁藥乂命徒競戴岌峩之¶
栱衆靈翼衛諸天䕶持恍惚莫辨其形来往必留其跡¶
又於堂内造轉輪經藏一所刻石為雲鑿地而出方生¶
結構迎(缺)　縁立無數花幢竊比兠率造百千樓閣同¶
彼化城狀物類本擬容奪真鵷鵠若飛而不飛虹螭似¶
走而不走欒櫨櫛比雜之以琳琅榱桷駢羅飾之以珠¶
翠凌空五級方開四門璀錯相輝煥麗交映離婁覘之¶
炫目公輸閱之竒(缺)　嵗古人多有慙色不知来者孰¶
<pb:KR3h0070_WYG_119-26b>¶
能繼歟於是方表含輪虚中不滯羣經之府所好必従¶
遊藝者任其卷舒杖徳者恣其探討或超諸垢穢蓮花¶
隨手而開敷或等彼清凉甘露應心而滴瀝乗之所妙¶
者不論其小大法之所尚者無問其淺深譬諸江河所¶
汲隨淺従流自得不礙疎數其外或圖寫龍神鬼物之¶
狀以為嚴飾或造菩薩天仙之類周匝其旁白璧成容¶
玉眸髙視黄英作相金口如言設無體之禮實不佞於¶
屈伸獻無聲之樂終不煩於音律五色不能亂其目八¶
<pb:KR3h0070_WYG_119-27a>¶
風無以吹其心守静樸以自持執堅中而不磷或虔恭¶
黙如或侍坐儼如又於堂北别立鏡燈未燄揚輝紅光¶
滿室常生縦巧有符丁緩之竒蘭膏自芳不假海人之¶
贈幸斯破暗永繼其明於是羣藝畢象工歸八龍(缺)軒¶
四王䕶闥雨霑香砌何塵垢之蒙潤風摇寶鐸流美響¶
之不已公頓首奏曰臣聞法象莫大乎天地變通莫大¶
乎四時所以萬物生中不擇於覆載榮枯美惡必備於¶
寒暑雖古先哲王𢎞天若徳豈同聖代則而行之伏惟¶
<pb:KR3h0070_WYG_119-27b>¶
長慶文武孝徳皇帝陸下英冠四維氣含八極齊日月¶
之至耀光燭無窮等天地之至仁寰瀛受賜坐超湯武¶
立並羲軒驅岳瀆之精靈馳道徳之車馬有典有則無¶
怠無荒法上𤣥以生成體隂陽以御物動合靈契事膺¶
神符永綏兆人克顯休命臣猥承委擢如荷丘山蕭艾¶
空竊於春陽螻蟻每慙於雲雨修持(缺)　允奉穹蒼上¶
黷冕旒伏増騖越臣亦知螢光助於兩曜畎澮宗于四¶
溟實不足以添輝亦不足以濟廣然纎美見容知大明¶
<pb:KR3h0070_WYG_119-28a>¶
之及逺㳙流必納識渤海之𢎞深臣早悟多藏勇於施¶
捨聞斯必舉所作必集誓嚴持(缺)燄上續於恩光啓導¶
法涯永資於徳澤帝曰俞卿以檀波羅福保于朕躬朕¶
以官惟其人任卿勿貳實千載之一會何魚水之見稱¶
想卿逢時𢎞道多慶公荷寵之極涕零如雨又奏曰如¶
来奥㫖必藉開張若不言宣何以廣福臣請得無染沙¶
門貞實等二七人御斯信馬駕彼白牛直出四闗掃諸¶
五翳偕持正念調伏其心為國傳經乃至無筭陛下得¶
<pb:KR3h0070_WYG_119-28b>¶
佛祕印行最上乗於多刼中為人父母遂令釋子遵有¶
漏法傳無盡燈滋寶雨而潤及四海(缺)香雲而廕乎千¶
界普天之下孰不䝉益受益之利上集一人伏願寳厯¶
天齊金輪嶽固永居億兆之上克承無疆之休帝恱依¶
奏公曰克樹有為期於不朽略須題述以告將来遂命¶
戎副右監門將軍楊承和文而書之辭曰小子蓬茨劣¶
人跡度卑淺無當時應用之効有僻陋至愚之累靈波¶
曲潤幸得充之㡬歴星嵗&KR1230;厠下風聞可道之言觀可¶
<pb:KR3h0070_WYG_119-29a>¶
行之事書紳不暇何以褒稱至如走光塵俟嘉命愚人¶
不敢拒若使陳葺(缺)具徳美愚人不敢當公不聽又辭¶
曰抑短羽齊九臯之響殊不驚人使弊足追萬里之跡¶
豈宜及逺雖冲霄有路且力小未遂況逐日無功而敢¶
煩羈靮公又不聽是以磨銘赴樽俎之割策鈍當天衢¶
之駟流汗如渥愧顔若丹輒盡野辭書于琬琰銘曰¶
香山之東雪山之北善勝道場迦維之國飯王聖子有¶
大威徳菩薩伏膺龍天仰則緫彼十名髙談四諦能拔¶
<pb:KR3h0070_WYG_119-29b>¶
一毛普現一切阿僧祇刼瞬目所睇微塵刹土凝心所¶
計無說非黙有説非語汲引未終豈厭寒暑八正齊列¶
三乗未舉惆悵逝多嵗不我與舉足下足羣魔愁謗歸¶
歟歸歟彼迷忘(缺)優曇忽折摩尼驟喪會海無言靈山¶
多曠猗歟大雄情靈藩翰上下四維吾道一貫藏諸不¶
理顯諸不亂託跡光周遺宗炳漢操之即存捨之即亡¶
如来寳印付囑我唐必正墜典克纉頽綱法雨一潤佛¶
日重光真諦所歸域中之大無為所及宇宙之外幽宗¶
<pb:KR3h0070_WYG_119-30a>¶
黙識𤣥機暗㑹千刼飛輪萬方水頼既崇其化邠國欽¶
承久積吉行發言相膺意馬早繫心猿不升出彼夢澤¶
如上岡陵不捨有相無相所依不離有作無作所歸焚¶
舟得濟到岸應稀達人是是塵人非非雲赴夀山澤歸¶
福海層峰永固波瀾不改衆善斯立舒光耀彩樹彼勝¶
因憑兹爽塏順生攝生従俗出俗因機立化賢愚共欲¶
精廬大敞材力豐足購地(缺)金開階累玉大匠誨人必¶
先規矩大(缺)垂美亦先棟宇墨請操繩般求執斧撲斵¶
<pb:KR3h0070_WYG_119-30b>¶
未已師者如堵千仭之桂良工所度十圍之松備于制¶
作鈿飭土木海物交錯藻井舒蓮含芳吐萼装嚴寳藏¶
水陸窮&KR0903;壞姿競麗華璞争新馳光耀谷浮彩榮濱既¶
美且良悉得其真寳樹成行寶階上聳善安不抜善髙¶
不恐欄楯曲周簷楹接擁蓋若天垂花如地湧實以方¶
外四門不扃虚以圓内萬法有經金石絲竹風来可聽¶
玉釡栴檀日照彌馨鏡開八面燈𫝊一光夜(缺)素魄晝¶
助紅芒齊明隠顯等鑒行藏膏平潤久心直燃長忍鎧¶
<pb:KR3h0070_WYG_119-31a>¶
常穿四魔不脅智劍常拔三灾不怯何以奉佛刹郍散¶
業何以奉國演日成刼¶
¶
　　長慶二年十二月一日立¶
¶
¶
¶
¶
¶
<pb:KR3h0070_WYG_119-31b>¶
¶
¶
¶
¶
¶
¶
¶
¶
　　六藝之一録卷一百二十¶
¶

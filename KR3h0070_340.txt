# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.019713
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 340
<pb:KR3h0070_WYG_340-1a>¶
　　欽定四庫全書¶
¶
　　六藝之一錄卷三百八十二　　錢唐倪濤撰¶
¶
　　厯朝書譜七十二¶
¶
　　宋賢墨蹟　　詩翰¶
¶
　　薛道祖雲頂山詩卷¶
¶
　　山壓衆峯首寺占紫雲頂西遊金泉来登山緩歸軫昨¶
暮下三學出谷已延頸山名髙劍外回首陋前嶺躋攀¶
困難到頼此晝亦永巍巍石城出步步松徑引青霄屋¶
<pb:KR3h0070_WYG_340-1b>¶
萬楹下俯二川境玉壘連金雁西軒列阡畛青城與岷¶
峨天際暮雲隠少城白烟裏水墨澹㣲影江流一練帶¶
不復辨漁艇東慚梓澤隘右喜錦川迥槃陀石不轉枯¶
枿弄芒穎四更月未出蕙帳天風𦂳客行弊帑垢到此¶
凡慮屛暫時方外遊聊怯素心静明朝武江路拘窘逐¶
炎景建中靖國元年七月廿四日翠㣲居士題¶
¶
　　上清連年寳享清適絶塵物外皆自製亭名也録示詩¶
句未見佳處想難逃老鑒也舊藁不存尚可記憶¶
¶
<pb:KR3h0070_WYG_340-2a>¶
　　雨不濕行徑雲猶依故山看雲醒醉眼乗月棹迴瀾水¶
上三更月烟中一葉舟寒臨重閣迥影帶亂山流暮烟¶
秦樹暗落日渭川明平林映日疎野草經寒短霜乾葉¶
飄零日出水清淺官泠繫懷非吏事地偏相訪定閒人¶
一馬春風過㣲雨竹間歸路浄無塵鷗鷺驚飛起秋風¶
菱荇花一徑入中渚坐来惟鳥啼水雲生四靣常恐世¶
人迷緑逕無行路蒼苔露未晞曽夢春堂題碧草偶来¶
霧夕看紅蕖無人雲閉户深夜月為鐙曉雲凝蕪逕斜¶
<pb:KR3h0070_WYG_340-2b>¶
陽滿畫橋不眠聴竹雨髙卧枕風湍橋横雲壑連朝渡¶
雨暗鐙忩半夜棋㣲風拂涼吹澹烟生逺樹天寒湘水¶
秋雨暗蒼梧暮乗月多忘歸往返帶霜露自然鷗鳥親¶
日與漁樵遇去意已輕千里陌深杯難醉九迴腸灞陵¶
葉落秋風裏忍對霜天數雁行已上雖記然全章皆忘¶
之矣語固未佳要之恐平生經心一事老友必憐其散¶
落便風早以為寄也紹彭再拜更有第三篇今亦不見¶
来信不言及必不在彼不知失去何處如何如何¶
¶
<pb:KR3h0070_WYG_340-3a>¶
　　左綿山中多青松風俗賤之止供樵㸑之用郡亝僧刹¶
不見一本余過而太息輙諷通守晉伯移植佳處使人¶
知為可貴東川距綿百里餘入境遂不復有晉伯因以¶
為惠沿流而来至此皆活作詩述謝併代簡師道史君¶
紹彭上¶
¶
　　越王樓下種成行濯濯分来一葦航偃盖可須千嵗幹¶
封條已傲九秋霜含風便有笙竽韻帶雨偏垂玉露光免¶
作㸑烟茅屋底華軒自在拂雲長¶
¶
<pb:KR3h0070_WYG_340-3b>¶
　　通泉字法出官奴日日臨池恨不如雙鯉可無輕素練¶
數行惟作硬黄書鄉關何處三秦路馬足經年萬里餘¶
多謝玉華宫畔客新詩未覺故人疎　和巨濟韻　臨¶
池通泉為如字韻牽非實事也不笑不笑¶
¶
　　韓子華承師詩帖(行楷書)¶
¶
　　絳偶成拙頌寄沖師長老潁川韓絳上¶
¶
　　承師一指便心空萬象森羅觸處通别後自它知不隔¶
漫漫積雪起寒風¶
¶
<pb:KR3h0070_WYG_340-4a>¶
　　蘇子美留别王原叔古詩帖¶
¶
　　交道今莫言難以古義責錙銖較利害便有太行隔予¶
生惟闊疎逢人出胸臆一旦觸駭機所向盡戈㦸平生¶
交逰者化為虎狼額謗氣慘烈烈中之若病疫遂令老¶
成人坐是亦見斥既坐芸香署又下金華席摧辱實難¶
任宦名非所惜罪始職于予時情未當隙今来濠州涯¶
日夜自羞惕髙風激頽波相遇過平昔白玉露肺肝晴¶
雲見顔色乃知天壤間自有道義伯明日又告行嗟嗟¶
<pb:KR3h0070_WYG_340-4b>¶
四海窄　舜欽作詩留别　原叔八丈閣下　慶厯乙¶
酉清明日書¶
¶
　　文徵明跋見前¶
¶
　　秦少游竹詩蹟(草書)¶
¶
　　墨君颯颯風雨鳴垂鸞舞鳯翻青綬一竿珍重幾百緡¶
奚啻渭川三百畞金鏘玉戛宫珮聲婢行奴顔謝花柳¶
得意真從寂寞間卓古髙標壓羣醜不須辦直致湘江¶
便覺滿忩寒意透挺然葉節抱風孤頓應君子虛心受¶
<pb:KR3h0070_WYG_340-5a>¶
雷迸籜龍龍欲走櫻筍紛紛徒適口破除肉味若聞韶¶
王猷笑咏還依舊藉檻湘隂浄簡書接地春華幻塵垢¶
拂手筆端可有神往来平安慰良友前時無偶後無繼¶
竒賞祕靈宜永久元豐三年上元日淮海居士秦觀識¶
¶
　　陳晉之詩帖(行書)¶
¶
　　太常少卿陳暘¶
¶
　　行藝當年帝所聞聲名久矣動簮紳文場秉筆淵源厚¶
師席談經業履醇白髮忽驚蒿里暮青衫難問箬溪春¶
<pb:KR3h0070_WYG_340-5b>¶
兩京模範垂芳逺多少生徒淚滿巾¶
¶
　　岳武穆題池州翠光亭詩¶
¶
　　愛此倚闌干誰同寓目閒輕隂弄晴日秀色隠空山島¶
樹蕭騷外征帆杳靄間予雖江上老心羨白雲關岳飛¶
¶
　　蘇後湖詩翰¶
¶
　　徳友近在只尺乃不相過因成小詩呈庠上¶
¶
　　十日已吹梅信風絶憐未許一樽同喜君不減習主簿¶
愧我殊非龎徳公¶
¶
<pb:KR3h0070_WYG_340-6a>¶
　　徳友求薝蔔花栽戱作小詩代簡庠上¶
¶
　　問訊雲蘿小隠家剡藤醉墨半欹斜酒餘落筆已殊絶¶
發興不須簷蔔花　前席中席(闕)逸得非有酒餘落筆¶
之興乎呵呵¶
¶
　　徐詡李壽臣蘇嶠陳雉諸跋見前¶
¶
　　陳簡齋詩蹟¶
¶
　　耿耿虚堂一榻秋人間髙枕幾王侯亂雲未放曉山出¶
片月不隨溪水流檢較一身渾是孏平章千古得無愁¶
<pb:KR3h0070_WYG_340-6b>¶
湘波見説清人骨恨不移家阿那州　山居¶
¶
　　水堂長日静鷗沙便覺京塵隔鬢華夢裡不知涼是雨¶
捲簾㣲濕在荷花　雨過¶
¶
　　妾在長干里春慵晏未起花香襲夢回畧畧事梳洗妝¶
臺罷闚鏡盛色照江水郎帆十幅輕渾不聞櫓聲曲岸¶
轉掀蓬一見兮目成羞聞媒致辭心許郎深情一牀兩¶
年少相看悔不早酒懽娛藏&KR0848;園嬉索鬬草含笑盟春¶
風同心以偕老郎行有程期郎知妾未知鷁首生羽翼¶
<pb:KR3h0070_WYG_340-7a>¶
蛾眉無光輝寄来紙上字不盡心中事問遍相逢人不¶
如自見真心苦淚更苦滴爛閨中土寄語里中兒莫作¶
商人婦　長干行¶
¶
　　風雨吳江泠雲天故國賒扶頭呼白酒揩眼認黄花客¶
夢蟲聲歇邊心雁字斜明年又何處髙樹莫啼鴉　九¶
日家中去非¶
¶
　　張寰跋見前¶
¶
　　蔣宣卿詩帖(行楷書)¶
¶
<pb:KR3h0070_WYG_340-7b>¶
　　兎井橋邊鷁首横過逢仍怯近鄉情路人失喜交頭語¶
鄰犬何知掉尾迎重到雲房驚落莫直須金闕早崇成¶
百年香火追先志始信吾宗世濟榮¶
¶
　　慣見琳宫全盛時朅来荒梗倍傷悽虚堂不復瞻遺蹟¶
(先考通奉書壁在八蔣院今不復存)敗壁纔容覔舊題(伯考樞宻太師題三史院僅留數字)¶
帝傅前修皆矩矱雲孫後裔合攀躋興衰補弊宜商略¶
徙倚西廊日欲西¶
¶
　　冲寂觀去南莊數里肇建于有唐逮今數百年中間衰¶
<pb:KR3h0070_WYG_340-8a>¶
弊吾家曽祖太傅公為司出納且主盟興起之相繼累¶
世不墜兵火之後殿宇久廢弗理房室荒寂璨今再至¶
不勝感歎故作二詩紹興甲乙季秋乙亥蔣璨拜呈¶
¶
　　吳𫝊朋三詩帖(游絲書)¶
¶
　　樓前暮靄暗平林樓上人愁寒思深未必薄雲能作雨¶
從来秋日自多隂三年客夢迷歸路一夜西風老壯心¶
欲作新聲寄遺恨直教先斷緩盈琴¶
¶
　　久隂忽晴已可喜况復夜氣驅蚊藏清風逆迴六月熱¶
<pb:KR3h0070_WYG_340-8b>¶
急雨借得三秋涼非惟歸雲人目快更有白月天心當¶
從来萬古有未盡待子一夕心胸張¶
¶
　　劍氣寒髙倚莫空男兒日日鏁心胸莫藏牙爪同癡虎¶
好召風雷起卧龍世説王侯無宿種古常富貴及耕農¶
須將大道為竒遇莫踏人間齷齪踪　紹興戊辰嵗十¶
月十三日書於雙港吳説𫝊朋¶
¶
　　張敬夫寄劉公詩帖¶
¶
　　栻頃在湘中嘗約劉公脩斜川故事城南有邱巋然因¶
<pb:KR3h0070_WYG_340-9a>¶
以南阜名之是歲來守桂林負此約三年矣戊戌¶
五月與周允叔吳徳夫宇文正父傳父登雪觀和五柳¶
翁韵謹書以寄劉公栻再拜¶
¶
　　行客念故里勞者思少休如何嵗華新當爾天南游涉¶
五遇佳日品題自名流聊復揩病眼沙邊玩輕鷗和風¶
著冠巾春意動林邱眄懷千載人孤髙諒能儔亦有一¶
二士舉酒相勸酬未知吾故國草木如此否政拙甘下¶
考志短忘百憂賜歸倘蒙幸舊盟良可求¶
¶
<pb:KR3h0070_WYG_340-9b>¶
　　劉刑部和敬夫詩帖¶
¶
　　敬夫寄斜川時叙往年之約殊不知芮今病矣非如昔¶
時獨心不忘耳勉和一章以叙謝意芮再拜¶
¶
　　病著不任事淹卧心自休經時不出門况復斜川逰毎¶
覿節物換怳驚時序流少年喜追逐聚散水上鷗沈舟¶
枯木伴風帆春樹邱我病正爾許懷念老朋儔有酒不¶
能飲徒有獻與酬故人酌佳日亦復念我否佳章冩懷¶
抱一讀寛百憂吾君念逺民歸計未易求戊戌三月乙¶
<pb:KR3h0070_WYG_340-10a>¶
丑順寧閣¶
¶
　　朱文公晝寒詩卷¶
¶
　　朱考亭晝寒書卷(篆書引首)　崑山王綸理之¶
¶
　　僊洲幾千仞下有雲一谷道人何年来借地結茅屋想¶
應厭塵網寄此媚幽獨架梁俯清湍開徑玩飛瀑交逰¶
得名勝還往有篇牘杖履或鼎来共此巖下宿夜燈照¶
竒語曉䇿散遊目茗椀共甘寒蘭皋薦清馥至今壁間¶
字来者必三讀再拜仰髙山&KR0719;然心神肅我生雖已後¶
<pb:KR3h0070_WYG_340-10b>¶
久此寄齋粥孤興屢呻吟羣遊幾追逐十年落塵土尚¶
幸不逺復新涼有佳期幾日戒征軸宵興出門去急雨¶
過原陸入谷尚輕埃解裝上銀燭虛空一瞻望逺思翻¶
蹙恧袒跣亟躋攀冠巾如膏沐雲泉増舊觀怒響震寒¶
木深尋得新賞一簣今再覆同来况才彦行酒屢更僕¶
從容出妙句珠貝爛盈匊往生更亹亹俊語非碌碌吾¶
纓不復洗已失塵萬斛所恨老無竒千毫真浪秃　右¶
逰晝寒以茂林脩竹清流激湍分韻賦詩得竹字乾道¶
<pb:KR3h0070_WYG_340-11a>¶
七年嵗次辛卯三月朔後二日新安考亭朱熹書扵晝¶
寒方丈¶
¶
　　吳鈛王世貞二跋見前¶
¶
　　朱文公城南詩卷¶
¶
　　奉同張敬夫城南二十詠¶
¶
　　詩筒連畫卷坐看復行吟想像南湖水秋來幾許深(納湖)¶
小山幽桂叢嵗暮藹佳色花落洞庭波秋風𣺌何極(東渚)¶
緑漲平湖水朱欄跨小橋舞雩千載事厯厯在今朝(詠歸¶
<pb:KR3h0070_WYG_340-11b>¶
橋)¶
¶
　　考槃雖在陸滉漾水雲深正爾滄洲趣難忘魏闕心(船齋)¶
堂後林隂宻堂前湖水深感君懷我意千里夢相尋(麗澤¶
堂)¶
¶
　　光風浮碧澗蘭杜日猗猗竟嵗無人采含薫祗自知(蘭澗)¶
君家一編書不自圯上得石室寄林端時来玩幽賾(書樓)¶
藏書樓上頭讀書樓下屋懷哉千載心俯仰數椽足(山齋)¶
先生湖海姿蒙養今自閟銘坐仰先賢㸃畫存彖繫(蒙軒)¶
<pb:KR3h0070_WYG_340-12a>¶
疏此竹下渠潄彼澗中石暮館繞寒聲秋空動澄碧(石瀬)¶
西山雲氣深徙倚一舒嘯浩蕩忽騫開為君展遐眺(卷雲¶
亭)¶
¶
　　渚華初出水隄樹亦成行吟罷天津句薰風拂靣涼(柳隄)¶
月色三秋白湖光四靣平與君凌倒景上下極空明(月榭)¶
涉江采芙蓉十反心無斁不遇無極翁深衷竟誰識(濯清)¶
朝吟東渚風夕弄西嶼月人境諒非遙湖山自幽絶(西嶼)¶
湖光湛不流嵌竇亦潜注倚杖忽淙琤竹深無覔處(淙琤¶
<pb:KR3h0070_WYG_340-12b>¶
谷)¶
¶
　　綵舟停畫槳容與得欹眠夢破蓬忩雨寒聲動一川(聴雨¶
舫)¶
¶
　　仙人冰雪姿貞秀絶倫擬驛使詎知聞尋香問煙水(梅隄)¶
湖平秋水碧桂棹木蘭舟一曲菱歌曉驚飛欲下鷗(采菱¶
舟)¶
¶
　　髙邱復層觀何日去登臨一目長空盡寒江列暮岑(南阜)¶
¶
　　干文傳跋見前¶
¶
<pb:KR3h0070_WYG_340-13a>¶
　　陸放翁自得我心詩蹟(行書)¶
¶
　　能自得我心無入不自得靈府長優閒蕉鹿烏能惑濁¶
醪吞數升浩氣漫漫塞醉来隠几酣屢到華胥國人生¶
貴適情何當調語黙放翁游作¶
¶
　　洪聖俞道場詩卷¶
¶
　　何山如幽人道場如大家穰穰衲子脚刺刺騷翁牙挾¶
雋控寒飈披光躡晨霞危顛矯窣堵平疇略汙邪巖泉¶
跑虎湧徑松髯龍拏鐘梵破深寂金碧開芬葩修廊步¶
<pb:KR3h0070_WYG_340-13b>¶
履峻傑閣望眼賒山勢珮玦矗湖光鏡奩谺清節杳靄¶
入古弁空濛遮列翠不可唾羣籟無敢譁坐我旃檀林¶
酌之鎗旗茶宇定岫出雲語妙天雨花吾生久墮甑昔¶
遊慣乗槎夷猶廬阜陽宿留岷江涯髙曽留嶠棧卑或¶
搜崖窪舊夢難厯省此行足雄誇老親八十健閒儔二¶
三佳拍浮一葉渺收覽萬景奢富貴上蔡犬貧賤東陵¶
𤓰未須笑落鐸誰能苦&KR2156;沙侯門占噪鵲旋橈趁歸鴉¶
竒事恐汲汲舉詩屬僧伽端平甲午秋九月庚申追記¶
<pb:KR3h0070_WYG_340-14a>¶
壬辰小雪前奉親㳺道場詩書以遺住山舟老古潜洪¶
咨䕫舜俞¶
¶
　　法舟趙孟頫黄溍錢惟善馬治法膺諸跋見前¶
趙子固題道場詩¶
¶
　　重到招提十七年吟題墨色已成嫣蟠虬老檜枝垂舞¶
刻像前碑石載鐫留賦縱然常滿壁𤣥機竟莫悟枯禪¶
道場法子藂居盛奚復蘆花施釣船　子固戊申載題¶
道場已題壁素更留照師以傳久逺¶
¶
<pb:KR3h0070_WYG_340-14b>¶
　　秋泊禪扉夜清吟入興頻風生水鱗甲雲放月精神禪¶
有機𤣥祕詩無句法新舊題尋不見吹遍壁間塵　此¶
壬辰嵗子固漫題照師不以為謬戊申重来請書與重¶
題共存每不自知愧耳孟堅再拜¶
¶
　　趙子固梅竹譜卷¶
¶
　　里中康節菴畫梅求詩因述本末以示之子¶
固¶
¶
　　逃禪祖花光得其韻度之清麗閒菴紹逃禪得其瀟散¶
<pb:KR3h0070_WYG_340-15a>¶
之布置回觀玉靣而鼠鬚已自工夫較精緻枝枝例在¶
鹿角曲生意由来端若爾所傳正統諒末節捨此的傳¶
皆偽耳僧定花工枝則粗夢良意到工則未女中卻有¶
鮑夫人能守師繩不輕墜可憐聞名未識靣云有江西¶
畢公濟季衡醜粗惡拙祖弊到雪蓬觴濫矣所恨二王¶
無臣法多少東隣擬西子是中有趣豈不傳要以眼力¶
求其旨踢鬚止七萼則三㸃眼名椒梢鼠尾枝分三疊¶
墨濃淡花有正背多般蕊夫君固已悟筌蹄重説偈言¶
<pb:KR3h0070_WYG_340-15b>¶
吾亦贅誰家屏障得君畫更以吾詩疏其底¶
¶
　　康不領此詩又有許梅谷者仍求又賦長律¶
¶
　　濃冩花枝澹冩梢鱗皴老幹墨㣲燋筆分三踢攅成瓣¶
珠暈一圓工㸃椒糝綴蜂鬚凝笑靨稳拖鼠尾施長條¶
盡吹心側風初急猶把枝埋雪半銷松竹襯時明掩映¶
水波浮處見飄颻黄昏時候朧明月深淺谿山長短橋¶
閙裏相挨如有意静中背立見無聊筆端的瀝明非畫¶
軸上縱横不是描頓覺坐成春盎盎因思行過雨瀟瀟¶
<pb:KR3h0070_WYG_340-16a>¶
從頭總是揚湯法拚下工夫豈一朝¶
¶
　　王翠巖冩竹求詩亦與¶
¶
　　古畫畫物無定形隨物賦形皆迫真其次祖述有師繩¶
如印印泥隨前人尚疑屋下重作屋參以新意意乃足¶
晉魏而来幾百年羲獻斷弦誰解續何况髙束李杜編¶
江湖競買新詩讀願君種取渭川一千畝飽飯逍遥¶
步捫腹風晴烟雨盡入君心胸吐出毫端自森肅員大¶
夫來子章何碌碌¶
¶
<pb:KR3h0070_WYG_340-16b>¶
　　三詩盖梅竹譜也然胸中無詩者見之捍格翠巖得詩¶
後數月忽問余曰所求畫竹詩耳乃及李杜編何也余¶
笑曰非君不解世無人為君言耳作詩必此詩定非能¶
詩人不聞此語耶皇甫表工學於斯聞余言欣然求書¶
正恐胸中無詩種又捍格也識者為余一撥余老不事¶
多言云景定元䙫良月六日所寓邸乃鹽橋王氏家二¶
鼓燭下書諸王孫趙孟堅子固彛齋居士記¶
¶
　　畫謂之無聲詩乃賢哲之寄興有神品有能品神者¶
<pb:KR3h0070_WYG_340-17a>¶
才識清髙揮毫自逸生而知之者也能者源流傳授¶
下筆有法學而知之者也伯氏彛齋天姿穎悟人品¶
既髙以其文章書法之緒餘游戱翰墨為衆芳冩生¶
運筆如飛氣韻清拔生動造妙其入神品者乎乙卯¶
春子昌至自毘陵彛齋留侍筆硯欽慕師事口授筆¶
傳摹倣弗釋是秋彛齋逰壑翁閫幕子昌改館于¶
髙文長之烟雨優㳺閑雅時而習之心得手應漸入¶
佳趣後數年彛齋奬之曰工於斯傳子固之餘芳者¶
<pb:KR3h0070_WYG_340-17b>¶
其子昌乎彛齋已矣子昌之筆日進見佀之者而喜¶
子昌袖彛齋畫法詩卷求余著語余深嘉其志之篤¶
欲勉其藝之精超乎能品援山谷先生題宗室大年¶
畫卷云大年學東坡作竹石殊有思致筆意覺柔年¶
少故耳使大年耆老自當十倍於今精義入神子昌¶
勉諸淳辰中秋趙孟濚題¶
¶
　　文信公途中三詩并簡卷(已録于前)¶
¶
　　文信公小青口詩卷¶
¶
<pb:KR3h0070_WYG_340-18a>¶
　　乍見秋胡婦相憐遇楚兵北来鴻雁宻南去駱駝輕芳¶
草平原路斜陽故國情明朝五十里錯作武陵行　己¶
夘八月三日宿小青口五十里至桃源縣文山¶
¶
　　宋賢十七劄子¶
¶
　　葉正則觀牡丹詩帖¶
¶
　　前日入寺觀牡丹不覺已謝惜其穠艶故以¶
詩悼之敢冀見和適上¶
¶
　　牡丹乗春芳風雨苦相妬朝来小庭中零落已無數魂¶
<pb:KR3h0070_WYG_340-18b>¶
銷梓澤園腸斷馬嵬路盡日向欄干踟蹰不能去¶
¶
　　宋名公翰墨合卷¶
¶
　　郭祥卿山頭詩帖¶
¶
　　山頭崒嵂侵霄漢片幅之間據其半河水盤旋寒玉貫¶
雲氣濛濛中截斷峯巒回合平若桉山城嵯峨聳樓觀¶
下有森森林木灌隠約浮空露纎巘沙平野曠征途逺¶
行人凌兢馬欲汗天機滿前呈爛漫濃墨如新色凌亂¶
渾沌鑿破太極判元氣淋漓風雨散若非定以范寛斷¶
<pb:KR3h0070_WYG_340-19a>¶
誰能展此竒手段玉堂老仙重稱賛絶筆當為古之冠¶
牙籖玉軸宜倒看縦得千金慎勿換老眼摩娑獲珍玩¶
不敢留題只驚嘆吳郡郭麟孫¶
¶
　　(補録)蘇東坡書蔡詩天際烏雲卷(草書)¶
¶
　　天際烏雲含雨重樓前紅日照山明嵩陽居士今何在青眼¶
看人萬里情此蔡君謨夢中詩也僕在錢塘一日謁陳述古¶
邀余飲堂前小閣中壁上小書一絶君謨真迹也綽約新嬌¶
生眼底侵尋舊事上眉尖問君别後愁多少得似春潮夜夜¶
<pb:KR3h0070_WYG_340-19b>¶
添又有人和云長垂玉筯殘妝臉肯為金釵露指尖萬斛閒¶
愁何日盡一分真態更難添二詩皆可觀後詩不知誰作也¶
杭州營籍周韶多蓄竒茗常與君謨鬬勝之韶又知作¶
詩子容過杭述古飲之韶泣求落籍子容曰可作一絶¶
韶援筆立成曰隴上巢空嵗月驚忍看囘首自梳翎開¶
籠若放雪衣女長念觀音般若經韶時有服衣白一坐¶
嗟歎遂落籍同輩皆有詩送之二人者最善胡楚云澹¶
妝輕素鶴翎紅移入朱欄便不同應笑西園舊桃李強¶
<pb:KR3h0070_WYG_340-20a>¶
匀顔色待東風龍靚云桃花流水本無塵一落人間幾¶
度春解佩蹔酬交甫意濯纓還作武陵人固知杭人多¶
慧也¶
¶
　　祇今誰是錢塘守頗解湖中宿畫船曉起鬬茶龍¶
井上花開陌上載嬋娟　白樂天蔡君謨陳述古¶
蘇東坡(皆杭守也)¶
¶
　　老却眉山長帽翁茶煙輕颺鬢絲風錦囊舊賜龍¶
團在誰為分泉落月中¶
¶
<pb:KR3h0070_WYG_340-20b>¶
　　三生石上舊精魂邂逅相逢莫重論縱有繡囊留¶
别恨已無明鏡著啼痕¶
¶
　　能言學得妙蓮花嬴得春風對客誇乞食衲衣渾¶
未老為題靈塔向金沙¶
¶
　　右虞道園跋中所云賦詩四首者跋語已見前¶
兹不重錄¶
¶
　　山中覆鹿拾蕉葉眼底生花二月明不道人生俱¶
夢裏新詩猶話夢中情¶
¶
<pb:KR3h0070_WYG_340-21a>¶
　　緑忩度曲初含笑銀甲彈筝不露尖人生莫待頭¶
如雪華屋春宵酒屢添¶
¶
　　雲中初下勢如驚白鳯蹁躚雪色翎多少舊遊歌¶
舞地不堪回首又重經¶
¶
　　桃花扇底露唇紅不復梳妝與衆同一曲山香春¶
去也荼䕷無語謝東風¶
¶
　　一顆摩尼不染塵瑤池𤣥圃度千春昭陽殿裏雲¶
深處誰是當時解珮人¶
¶
<pb:KR3h0070_WYG_340-21b>¶
　　三月旌旗幸玉泉牙檣錦纜御龍船千官車駕如¶
雲湧楊柳梢頭月色娟¶
¶
　　長憶眉山鶴髪翁舊時阿閣賛皇風如今流落那¶
堪説黼黻文章似夢中¶
¶
　　鼓瑟湘靈欲斷魂洞庭風浪不堪論遙知舊賜宫¶
袍錦雙袖龍鍾總淚痕¶
¶
　　興聖宫中坐落花詩成應制每相誇廬山靣目秋¶
来好自杖青藜步白沙¶
¶
<pb:KR3h0070_WYG_340-22a>¶
　　右絶句九首柯丹邱跋中所云盡和卷中之詩¶
者丹邱跋已見前¶
¶
　　日將公事湖中了醉入重城列炬明自古天藩財¶
賦地古人偏得賦閒情¶
¶
　　謝女嬌吟雪比鹽北堂馬耳見雙尖衲衣政索歌¶
姬笑不道春寒繡被添¶
¶
　　寫韻軒中塵不驚與誰同躡鳯凰翎采鸞可惜情¶
緑重祇合清齋冩道經¶
¶
<pb:KR3h0070_WYG_340-22b>¶
　　釵頭新緑荔枝紅那與江珧色味同聞道端明新¶
進譜一時殿閣起薰風¶
¶
　　香辟春寒玉辟塵流蘇帳斗醉和春一雙明月都¶
無價寂寞人間第二人¶
¶
　　江南在處煙波好浪迹先生不上船近就闔閭城¶
外宿可憐江月夜娟娟¶
¶
　　青城樵者一衰翁寫罷烏絲滿袖風消得玉堂金¶
研匣至今傳入畫圖中¶
¶
<pb:KR3h0070_WYG_340-23a>¶
　　聴碾龍團怯醉魂分茶故事待誰論纎纎玉腕親¶
曽見祇有春衫舊酒痕¶
¶
　　白公種竹蘇公柳談笑功名後世誇依舊葑雲三¶
萬丈斷橋誰與築隄沙¶
¶
　　奉同柯丹邱前後用韻凡九章言無倫次且有¶
廣平媚語之罪信識法者懼也癸未冬十一月¶
九日吳郡張雨為子明王君冩¶
¶
　　盈盈秋水眼波平脈脈逺山螺翠横西北風帆江¶
<pb:KR3h0070_WYG_340-23b>¶
路永片雲不度若為情¶
¶
　　雨挾江潮来浦口霜凋木葉見山尖寒波曽照飛¶
鴻影髭雪朝朝與恨添¶
¶
　　風雨翻江夢裡驚忽思風馭絳霄翎世間安得麻¶
姑爪癢處爬搔憶蔡經¶
¶
　　湖邊忩户倚青紅此日應非舊日同太守與賓行¶
樂地斷碑荒蘚卧秋風¶
¶
　　奎章閣下掌絲綸清淺蓬莱又幾春三十六宫秋¶
<pb:KR3h0070_WYG_340-24a>¶
寂寂金盤零露泣仙人¶
¶
　　戊申十月十七日瓉¶
¶
　　蔡公閩嶠雙龍璧蘇子儋州萬里船何事歸田虞¶
閣老醉吟清浦月娟娟¶
¶
　　嗜酒狂吟秃鬢翁華陽壇館百花風晩年傳得登¶
真訣歸卧南山磵谷中¶
¶
　　十九日又追和虞奎章韻¶
¶
　　東閣小書詩夢破後堂殘醉燭花明春風客散茶¶
<pb:KR3h0070_WYG_340-24b>¶
香在寂寞人間萬古情¶
¶
　　紅入兩顴春意滿翠籠雙袖曉寒尖雖知别後情¶
難減也覺愁中醉易添¶
¶
　　彩筆詩成舉座驚素衣新剪鶴毛翎多生應是蓮¶
花女留得銀筝金字經¶
¶
　　透海丹砂一粟紅前身宜與後身同就中只換神¶
仙骨塵業何由到素風¶
¶
　　滄海桑田復幾塵東風惟見落花春須知剰水殘¶
<pb:KR3h0070_WYG_340-25a>¶
山外氷雪肌膚别有人¶
¶
　　蜀人文彩相先後多在西湖載酒船腸斷至今湖¶
上柳空殘眉翠簇連娟¶
¶
　　三百年來此兩翁詩人情性道人風醉中還是毘¶
耶老花雨紛紛一笑中¶
¶
　　梅花香冷返氷魂往事茫茫迹未論寳劍已隨龍¶
化去誰憐水上刻舟痕¶
¶
　　賦罷仙人萼緑華金聲玉色衆中詩歸来世上空¶
<pb:KR3h0070_WYG_340-25b>¶
塵土雲白江清月滿沙¶
¶
　　洪武十四年嵗在辛酉秋九月朔義興馬治¶
¶
¶
¶
¶
¶
¶
　　六藝之一錄卷三百八十二¶
¶

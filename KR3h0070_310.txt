# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:46.509918
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 310
<pb:KR3h0070_WYG_310-1a>¶
　　欽定四庫全書¶
¶
　　六藝之一録卷三百五十二　　錢唐倪濤撰¶
¶
　　厯朝書譜¶
¶
　　式古齋書畫彚考目¶
¶
　　宋¶
¶
　　李宗諤(已見)¶
¶
　　李昌武銅魚詩帖行書¶
¶
　　李建中(已見)¶
¶
<pb:KR3h0070_WYG_310-1b>¶
　　李西臺千文卷¶
¶
　　李西臺土母帖　披風帖　貴宅帖　賢郎帖¶
¶
　　左右帖　齊古帖¶
¶
　　林逋(已見)¶
¶
　　林和靖秋深帖　三君帖¶
¶
　　林和靖詩卷¶
¶
　　宋綬(已見)¶
¶
　　宋宣獻千文小楷書¶
¶
<pb:KR3h0070_WYG_310-2a>¶
　　石延年(已見)¶
¶
　　石曼卿古松詩大楷書¶
¶
　　蘇舜欽(已見)¶
¶
　　蘇子美今春尺牘草書　　蘇子美南浦詩帖草書¶
蘇滄浪留别王原叔古詩帖草書¶
¶
　　陳洎　字亞之官至三司副使彭城人¶
¶
　　陳亞之詩帖¶
¶
　　葉清臣(已見)¶
¶
<pb:KR3h0070_WYG_310-2b>¶
　　葉道卿近追大斾帖行楷書¶
¶
　　范仲淹(已見)¶
¶
　　范文正公書伯夷頌并札卷小楷書¶
¶
　　文正公道服賛帖　　　　文正公與翰長帖¶
¶
　　文正公許下帖　　　　　文正公與師魯二帖¶
¶
　　文正公動止帖草書¶
¶
　　范純仁(已見)¶
¶
　　范忠宣公日企軒馭帖行書¶
¶
<pb:KR3h0070_WYG_310-3a>¶
　　范純粹(已見)¶
¶
　　范徳孺不見故人帖行書¶
¶
　　張昇(字杲卿第進士官至參知政事樞宻使封太師謚康節韓城人)¶
張樞相滿江紅詞帖¶
¶
　　沈遘(字文通第進士廷唱第一改第二官至翰林學士錢塘人)¶
¶
　　沈文通屯田君帖行書¶
¶
　　劉敞(已見)¶
¶
　　劉原父書南華秋水篇楷書¶
¶
<pb:KR3h0070_WYG_310-3b>¶
　　錢公輔(已見)¶
¶
　　錢君倚别久問稀帖行書¶
¶
　　歐陽修(已見)¶
¶
　　歐陽文忠公寄蘇子美詩卷¶
¶
　　歐陽文忠公謝恵鼎銘盤記帖¶
¶
　　蔡襄(已見)¶
¶
　　書帖二十一種俱見前¶
¶
　　蘓氏一門真蹟冊¶
¶
<pb:KR3h0070_WYG_310-4a>¶
　　蘇老泉臨顧帖　　　　　蘇東坡作書帖¶
¶
　　東坡京酒帖　　　　　　東坡寳月帖¶
¶
　　東坡啜茶帖　　　　　　東坡令子帖¶
¶
　　蘇潁濱雪甚帖　　　　　潁濱恵教帖¶
¶
　　潁濱晴寒帖　　　　　　潁濱文字帖¶
¶
　　蘇伯達台眷帖　　　　　蘓叔黨試後四詩帖¶
¶
　　唐弼杜氏自其曽大父四世與眉山三蘇游書帖¶
具存紹興癸丑中秋安中過恵州登白鶴峯拜東¶
<pb:KR3h0070_WYG_310-4b>¶
坡象觀壁間所刻詩文則皆後人追書求公翰墨¶
已不可得後十二日邂逅唐弼於潮陽出此卷相¶
示一翁兩孺千載不沒之氣凛凛在目猶恨獨無¶
叔黨字畫方求類於舊門頋小坡之不在龍駒已¶
逝駿骨萬金亦可為歎息也中山王安中題¶
杜唐弼出眉山蘇公父子與其先書十一帖以示¶
予君懿於唐弼曽大父也明允友君懿而兄事之¶
道源以父任薄其官有子孟堅踐世科道源優游¶
<pb:KR3h0070_WYG_310-5a>¶
侍旁時過子舎孟堅官於黄子瞻適謫居道源¶
過之遊相好也孟堅金陵丁外艱子瞻赴英州阻¶
風石頭唐弼方少往見從容累日所為求哀挽者¶
子瞻接杜氏四世觀其書可以識其年晩與孟堅¶
江上帖筆勢欹傾而神氣横溢葢似其莫嵗之文¶
然不數月而病且死矣唐弼材而賢是能世其家¶
者建炎己酉閏月庚辰魏郡吴幵跋¶
¶
　　老蘇先生書世罕見之今始獲觀筆法歐陽公云¶
<pb:KR3h0070_WYG_310-5b>¶
蘇氏文章遂擅天下夫豈特其文哉翰墨為近世¶
第一矣杜君唐弼出以相示且請題其後己酉閏¶
八月三日長沙何行中東都趙子崧同閲於凌江¶
物不遷齋¶
¶
　　右蘇氏一門真蹟東杜氏子孫四世者意筆高古¶
而老泉尤勝然皆駸駸乎登晉唐之席矣尾有王¶
安中吴幵趙子崧三跋余購之吴門舊家子但原¶
本十版止老泉東坡潁濱三人而無叔黨故王左¶
<pb:KR3h0070_WYG_310-6a>¶
丞履道有龍駒已逝駿骨萬金之歎兹余既得¶
叔黨詩牋且得伯達手簡亟命重裝合成一册夫¶
以三世之遺墨越數百年之久而珠聮璧合於一¶
旦豈非造物者為眉山巧作因縁也髪僧上振跋¶
¶
　　蘇軾(已見)¶
¶
　　書帖四十九卷俱見前¶
¶
　　蘇轍(已見)¶
¶
　　蘇子由車馬帖行書　　　蘇潁濱喜雪詩帖¶
¶
<pb:KR3h0070_WYG_310-6b>¶
　　蘇黄門再賦喜雪詩帖¶
¶
　　二蘇諸帖¶
¶
　　蘇東坡質翁帖　　　　　蘇子瞻南至帖¶
¶
　　東坡寄米帖¶
¶
　　蘇長公書陶靖節清晨叩門詩一首¶
¶
　　蘇潁濱詩帖¶
¶
　　兩蘇公帖平生多見之葢真贋相半也從季所藏¶
如淵明詩一紙雖擲棄瓦礫當自有神光發見乾¶
<pb:KR3h0070_WYG_310-7a>¶
道七年十一月廿九日洪邁書¶
¶
　　二蘇兄弟行如氷雪足以下照百世望如九鼎足¶
以坐銷羣奸學士大夫得其片文隻字輒藏弆以¶
為榮葢非特取其華藻也質翁帖是中年書南¶
至帖疑叔黨輩代作寄米帖淵明詩遒媚秀傑晩¶
年精妙葢如此黄門嘗賛其兄云人言吾兄我曰¶
吾師讀戴公詩便知斯言為實録乾道乙酉五月¶
一日東里周必大書¶
¶
<pb:KR3h0070_WYG_310-7b>¶
　　兩蘇公碎墨斷藁不自愛惜求者輒予往時士大¶
夫多有之近嵗有力者喜奪人所好藏書者至不¶
敢示人趙從季所藏甚富何以能然葢所謂廉者¶
不求貪者不與能如是所以得久存也乾道乙酉¶
冬至後二日盧溪王庭珪書¶
¶
　　眉山二蘇先生文章氣節光曜典册後世獲見其¶
書翰如親侍焉安敢妄言以取不自量之譏乾道¶
諸公墨蹟亦不易得况洪内翰周益公之確論藏¶
<pb:KR3h0070_WYG_310-8a>¶
者寳惜之東平周泰識¶
¶
　　黄庭堅(已見)¶
¶
　　書帖手簡真蹟三十七卷俱見¶
¶
　　米芾(已見)¶
¶
　　書帖三十六卷俱見¶
¶
　　蘇邁(已見)¶
¶
　　蘇伯達辱書愈勤帖行草書¶
¶
　　蘇過(已見)¶
¶
<pb:KR3h0070_WYG_310-8b>¶
　　蘇叔黨試後四時帖¶
¶
　　米友仁(已見)¶
¶
　　米元暉動止持福帖草書¶
¶
　　呂公弼　字寳臣官至樞宻使贈太尉謚恵穆夀州人¶
呂寳臣子安學問帖行書¶
¶
　　韓琦(已見)¶
¶
　　韓魏公小懇帖　信宿帖¶
¶
　　曽鞏(已見)¶
¶
<pb:KR3h0070_WYG_310-9a>¶
　　曾子固局事多暇帖行楷書¶
¶
　　曾布(已見)¶
¶
　　曾子宣被召帖¶
¶
　　曾宰(已見)¶
¶
　　曾湘潭五十郎帖¶
¶
　　曾肇(已見)¶
¶
　　曽子開奉别行復帖行書　曽子開造門帖行楷書¶
¶
　　曾紆(已見)¶
¶
<pb:KR3h0070_WYG_310-9b>¶
　　曽公卷草履帖草書¶
¶
　　曽氏諸帖¶
¶
　　曽子開五十郎帖　　　　曽子開近踈帖¶
¶
　　曽湘潭五十郎帖　闕款詩¶
¶
　　曽子宣被召詩　　　　　　曽子宣與宋親帖¶
¶
　　味南豐先生右軍墨池記方勉學者進於道徳何¶
暇役心字畫間者今觀此帖亦未嘗不善也新安¶
朱公因覩親筆而極論先生之文葢璧慶元初與¶
<pb:KR3h0070_WYG_310-10a>¶
公同在史院暇日評本朝諸老之作公所推許視¶
今卷中語一同又為璧誦范貫之奏議集序不遺¶
一字時公春秋已高强記猶爾况其論説魁偉闡¶
明聖真葢將與先生並傳於千載而未知其為先¶
後也染翰之工拙宜公所畧而獨有感於斯文視¶
先生墨池之意亦何以異哉嘉定元年四月眉山¶
李璧¶
¶
　　南豐兄弟之文自成一家嘗得玩誦其翰墨及湘¶
<pb:KR3h0070_WYG_310-10b>¶
潭帖今始見之道夫力學當世其家所勉之而已¶
時嘉定　子上已後二日吳郡衛涇書於臨川驛¶
舎¶
¶
　　觀道夫寳藏先世手澤文獻所在班班可考兹孝¶
子慈孫之心也時嘉定元年孟夏甲子永嘉徐誼¶
敬書於豫章襟帶堂¶
¶
　　陳后山謂向來一瓣香敬為曽南豐幼時讀是詩¶
暨讀先生元豐類藁其立言必止於仁義誠一代¶
<pb:KR3h0070_WYG_310-11a>¶
之儒宗是知當時學者起慕起敬后山獨發之於¶
吟咏也先生手澤散佚族屬居多族孫道夫講書¶
摭其所有寳藏之惟謹合諸祖翰墨刋成大軸一¶
日過訪逮出以見示再拜敬觀家學之淵源端有¶
自來矣道夫之尊府艇齋先生早遊韓呂之門旋¶
謁名公大老琢磨講貫學成行尊曽不求於聞達¶
偉哉區區幸窺先哲之典型更識名門之文獻歛¶
衽為之三歎道夫篤志切問卓然自立於鄉曲咸¶
<pb:KR3h0070_WYG_310-11b>¶
謂克世其家云嘉定辛巳五月上澣襄陽王某謹¶
書¶
¶
　　頃年嘗見曲阜手澤於番陽彭尚書家後又兩見¶
文肅真帖然忘其處所矣若南豐與湘潭翰墨則¶
未之見也來撫訪跡故家於是識湘潭之孫濰而¶
因得盡窺其先世四君子典刑雖紙弊墨渝生意¶
曄然故在不謂衰莫潦倒猶有此一幸遇也敬書¶
以志喜　嘉定癸未夏浚儀趙汝談¶
¶
<pb:KR3h0070_WYG_310-12a>¶
　　予生平閲前輩翰墨不少獨湘潭南豐文肅文昭¶
手澤雖在鄉里乃未之見道夫曽兄一日出此軸¶
以相示見其書猶見其人焉歛衽讀之所得多矣¶
若夫四公之文章履行近世諸賢已自著語無所¶
容喙姑紀嵗月以附卷尾嘉定甲申夏六月甲午¶
里人董居誼¶
¶
　　荆公南豐皆以淡墨片紙荒率行草而人往往從¶
其後收之易世之後敬之如此此如欹破帽煨半¶
<pb:KR3h0070_WYG_310-12b>¶
芋振衣迎客客主無語而意自消因思少年舉子¶
一門三第非四方所少功名富貴竟亦何足復道¶
惟人自有集列為三文大者見稱歐曽此大江以¶
西文山文水太平星聚諸賢福力左提右挈流風¶
餘澤不乏不衰是以至此也而非一家之慶一人¶
之禄一書生之所能也此卷家乗在流落為多在¶
文獻為少葢後又百八九十年而徴宋猶有存焉¶
廬陵劉辰翁¶
¶
<pb:KR3h0070_WYG_310-13a>¶
　　文定公書如謝家子弟雖時偃蹇不端正自爽¶
塏有一種風氣文肅公書如高麗使人抗浪甚有¶
意氣文昭公書如玉環臃腫自是太平人物湘潭¶
公書如吴興小兒形雖未成而骨體甚雋見此衆¶
妙何其幸歟丁亥四月十八日陳黄裳觀¶
¶
　　招子拜觀帖後内翰文昭公三書云五十郎者吾¶
六世祖司直公尊行也(公乃艇齋父諱晦之字仲共)内翰乃司¶
直公之叔祖故作書以此稱之其帖末故云叔翁¶
<pb:KR3h0070_WYG_310-13b>¶
批葢三帖是家書耳先世未嘗附焉觀雁湖李公¶
之跋則可見矣先君恐其遺散遂附於諸帖之後¶
招子因參之家乗考其次第始得知焉乙亥冬隨¶
侍先君辟地稠原至於駝山屢遭鋒刃之厄此帖¶
此身甚於草芥殆幾於不保矣幸神其擁䕶與他¶
書表裏佩在左右一旦遂為不失之物真可謂奪¶
之虎口而得之龍頷也嗚呼經此一畨大變故而¶
所携盡為一空可為當日憾然此生尚存斯文未¶
<pb:KR3h0070_WYG_310-14a>¶
喪猶可謂後來慶雖則神者相而亦莫非祖宗有¶
靈㝠㝠之中隂實相之也當是時如高大父艇齋¶
文安賛述及晦菴先生朱文公所與曽大父適軒¶
講書十七帖俱在囊中其所謂賛述者僅存一軸¶
而文公墨帖止存四五紙如此書則全璧依然青¶
氊再復至今為全書為我家故物於斯弗失矣招¶
子暇日重為緝理遂得以窺先代四祖染翰之盡¶
其心文安講書收拾之盡其力祖考二君珍藏之¶
<pb:KR3h0070_WYG_310-14b>¶
盡其功流傳三百年間紙未弊而墨未渝也嗚呼¶
一經靖康之變再厯開慶之擾終更徳祐之厄異¶
書竒文古篆名迹至於冺沒凘盡與之俱化者亦¶
不少而此帖巋然獨存尚傳千載曽不與之俱化¶
吁可怪也夫若使後人觀之聳然駭愕當撫卷而¶
三嘆也為之子孫者又安敢失墜而忘其祖宗付¶
託之意哉故予題其帖曰傳家之寳云嵗在元黙¶
敦牂季秋菊前一日八世孫招子再拜謹書於跋¶
<pb:KR3h0070_WYG_310-15a>¶
尾¶
¶
　　趙抃(已見)¶
¶
　　趙清獻山藥帖行楷書¶
¶
　　孫甫(字之翰進士及第官至侍讀贈右諫議大夫許州人)¶
¶
　　孫之翰與徳表帖　　　　孫之翰虞候還帖行書¶
¶
　　司馬光(已見)¶
¶
　　司馬温公兩淮帖行書¶
¶
　　司馬温公史草并短啓附范忠宣手簡¶
¶
<pb:KR3h0070_WYG_310-15b>¶
　　温公被命為通鑑給筆札辟僚屬其事至重其以¶
牘背起草可以見其儉字必端正可以見其誠比¶
事而書該以一二字可以見其博紙尾謝狀稿此¶
尋常之事亦出於手書可以見其遇事之不茍也¶
方公作此時豈料其為後世之傳由今傳之盛徳¶
之藴自然而形見葢有不可勝言者敬慕不已謹¶
題卷末韓性¶
¶
　　王安石(已見)¶
¶
<pb:KR3h0070_WYG_310-16a>¶
　　王荆公書楞嚴經要㫖正楷書¶
¶
　　文彦博(已見)¶
¶
　　文潞公祠部帖¶
¶
　　呂大防(已見)¶
¶
　　呂維仲私門帖行書¶
¶
　　蒲宗孟(字傳正皇祐間進士官至尚書左丞蜀新井人)¶
蒲傳正夏中蒲兵帖行楷書¶
¶
　　唐坰(已見)¶
¶
<pb:KR3h0070_WYG_310-16b>¶
　　唐林夫征局冗坐帖行書¶
¶
　　韓絳(已見)¶
¶
　　韓子華承師詩帖行楷書　　韓子華家湌帖¶
¶
　　韓繹¶
¶
　　韓繹瞻懐帖行書¶
¶
　　韓縝(已見)¶
¶
　　韓玉汝欽聞帖行書¶
¶
　　錢勰(已見)¶
¶
<pb:KR3h0070_WYG_310-17a>¶
　　錢穆父跋先起居帖行書　　錢穆父顔帖跋行書¶
¶
　　王詵(已見)¶
¶
　　王晉卿潁昌湖上詩蝶戀花詞卷¶
¶
　　李公麟(已見)¶
¶
　　李伯時孝經卷¶
¶
　　方勺(字少翁號泊宅翁金華人)¶
¶
　　方少翁黄鶴引詞帖¶
¶
　　秦觀(已見)¶
¶
<pb:KR3h0070_WYG_310-17b>¶
　　秦少游書黄庭經小楷書¶
¶
　　秦太虚書古詩十九首楷書¶
¶
　　秦少游詩餘草藁卷行楷書　秦少游竹詩蹟¶
¶
　　蔣之竒(已見)¶
¶
　　蔣頴叔辱書帖行草書　　　蔣頴叔北客帖行書¶
¶
　　章惇(已見)¶
¶
　　章子厚㑹稽尊候帖行書¶
¶
　　呂嘉問(字望之官至龍圖閣學士贈資政殿學士夀州人)¶
<pb:KR3h0070_WYG_310-18a>¶
呂望之蒙恩進職帖行書¶
¶
　　林希(字子中嘉祐二年進士官至同知樞宻院事長樂人)¶
林子中奉見風範帖行書¶
¶
　　王升(已見)¶
¶
　　王逸老杜門帖草書¶
¶
　　劉正夫(已見)¶
¶
　　劉徳初又啓帖行書¶
¶
　　陳瓘(已見)¶
¶
<pb:KR3h0070_WYG_310-18b>¶
　　陳瑩中仲冬嚴寒帖行書¶
¶
　　陳暘(字晉之中紹聖元年制科官至禮部侍郎福州人)¶
陳晉之詩帖行書¶
¶
　　薛紹彭(已見)¶
¶
　　薛道祖雲頂山詩卷　　　　薛翠㣲雜書四帖¶
¶
　　薛道祖晴和帖　二像帖　隨事吟帖¶
¶
　　薛道祖書世説新語楷書　　薛翠㣲昨日帖草書¶
¶
　　張舜民(已見)¶
¶
<pb:KR3h0070_WYG_310-19a>¶
　　張芸叟姻期帖¶
¶
　　陳師錫(字伯修熙寕九年進士蘇軾薦為校書郎官至殿中侍御史考功郎中贈直龍圖閣建陽人)¶
陳伯修嵗晏帖行書¶
¶
　　邵䶵(已見)¶
¶
　　邵仲恭到京帖行書¶
¶
　　蔡卞(已見)¶
¶
　　蔡元度雪意帖草書¶
¶
　　李之儀(已見)¶
¶
<pb:KR3h0070_WYG_310-19b>¶
　　李端叔别紙帖行書¶
¶
　　何㮚(字文縝政和五年進士第一官至右僕射仙井人)¶
何文縝即辰六月帖行書¶
¶
　　趙令畤(字徳麟封安定郡王太祖五世孫)¶
¶
　　趙徳麟蒙餉梨栗帖行書¶
¶
　　薛尚功(已見)¶
¶
　　薛用敏摹鍾鼎彛器款識¶
¶
　　李彭(字商老)¶
¶
<pb:KR3h0070_WYG_310-20a>¶
　　李商老公闢家兄帖行草書¶
¶
　　釋法暉(已見)¶
¶
　　法暉細書經塔¶
¶
　　女李易安(已見)¶
¶
　　李易安一剪梅詞¶
¶
　　宋蔡蘓黄米四大家合卷¶
¶
　　蔡君謨臨鍾元常薦季直表帖¶
¶
　　蘓子瞻次韵王晉卿送梅花一首帖¶
¶
<pb:KR3h0070_WYG_310-20b>¶
　　黄魯直承諭帖¶
¶
　　米元章獻汲相國帖　　　米元章啓觀使帖¶
¶
　　余垂髫時即喜事翰墨年來所藏前代名蹟頗¶
富若宋之四大家則未之有也蒐羅廿年得彚此¶
册誠為宇内第一大觀昔趙子固云性命可輕至¶
寳是保余於此帖亦云金華宋濂　延陵吴寛¶
觀記之¶
¶
　　宋代法書名家濟濟册中四公當時負望後代推¶
<pb:KR3h0070_WYG_310-21a>¶
宗可為有傳人而有傳跡者也宋學士得彚其書¶
於一册之中焚香静對恍揖諸賢於一室之中與¶
之寤寐同堂也其樂何如耶即南面百城亦不與¶
易也東海張弼¶
¶
　　宋名公翰墨合卷¶
¶
　　蘇子瞻牡丹和韻詩帖　　蘇子瞻官屬帖¶
¶
　　蘇子瞻兖海帖　　　　　蘇子由和子瞻詩帖¶
¶
　　薛道祖昨日帖　　　　　米元章雞黍詩帖¶
¶
<pb:KR3h0070_WYG_310-21b>¶
　　郭祥卿山頭詩帖　　　　楊補之咏鞋詞帖¶
¶
　　陳晉之題節義夫人傳帖　吴傅朋行藝詩帖¶
¶
　　宋賢十七劄子¶
¶
　　宋公垂度支帖　　　　　葉道卿近遣帖¶
¶
　　章子平承示帖　　　　　林子中前日帖¶
¶
　　蔣穎叔遂往法濟帖　　　　逵七月帖¶
¶
　　劉無言昨夕帖　　　　　　煜久疎帖¶
¶
　　葉石林人至帖　　　　　張天覺女夫帖¶
¶
<pb:KR3h0070_WYG_310-22a>¶
　　周美成前日帖　　　　　青谷徳止彛途詩帖¶
¶
　　林彦振承誨帖　　　　　韓良臣近間帖¶
¶
　　吴傅朋門内帖　　　　　吴居父伏自帖¶
¶
　　葉正則觀牡丹詩帖¶
¶
　　右宋賢劄子十七帖皆一代名流鴻望魁壘英巨¶
之筆往嵗客燕山嘗從朱忠禧公緑䕃亭中閲此¶
朱公好古家藏名蹟甚富每愛惜此册以為劉公¶
一劄可當十部從事諸賢濯濯單言片翰並有風¶
<pb:KR3h0070_WYG_310-22b>¶
致非近世雕蟲之士所能比肩忠禧化去未久圗¶
書散落此册為鬻畫人持至江南思重參軍見之¶
悽惋遂出重貲購之命余題册尾余與思重皆忠¶
禧文酒之客覩此不勝人琴之感非徒以諸公手¶
澤之故耳王穉登書¶
¶
　　右有宋名賢十七札首名綬者宋宣獻公也名上¶
有朱文印曰宋綬公垂公以楷名於宋今札亦是¶
正書遒勁有法清臣者葉學士道卿也蘓之長洲¶
<pb:KR3h0070_WYG_310-23a>¶
人衡者章待制子也浦城人二公天聖嘉祐時人¶
希者林子中也閩人之竒者蔣頴叔也草法老勁¶
似王荆公逵者不知何人其札乃與穎叔者故次¶
於此燾者劉無言也行草出入蘇黄而風趣盎溢¶
山谷云令天假以年江左又出一薄紹之矣殆非¶
虚言夢得者葉石林也書法與停雲所刻正同商¶
英者張天覺也書與語皆不免俗透末後句者固¶
如是耶邦彦者周美成也攄者林彦振也二公書¶
<pb:KR3h0070_WYG_310-23b>¶
俱類蔡元長豈氣類相似耶世忠者韓蘄王良臣¶
也史稱目不知書晩忽有悟能作字工小詞此札¶
與運使借錢者時尚在軍中或出佐史手正書有¶
蘓長公風致説者吴傅朋也李清照金石録後序¶
云尚餘五七簏盗穴壁取去為吴説運使賤價得¶
之即此也琚者吴居父也行草逼肖米元章若不¶
視其欵未有不以為元章者適者水心居士葉正¶
則也嘉王之立實發於公以與趙丞相議不合即¶
<pb:KR3h0070_WYG_310-24a>¶
拂衣歸水心詩早已精嚴晩尤高古今詩亦淡宕¶
可喜書法蔡君謨而自具風骨中間名煜者為青¶
谷徳止者不知何人書亦可觀此册舊為朱忠禧¶
物後為談岳山參軍名志伊字思重者得之後又¶
轉入汪景辰家今年秋王越石舫中見之余極愛¶
劉無言吴居父葉水心三札遂易得之畧疏其人¶
於後愧疎陋未能徧考以竢世之博雅者崇禎甲¶
戌年九月閒止居士曹函光書¶
¶
<pb:KR3h0070_WYG_310-24b>¶
　　南宋¶
¶
　　沈與求(已見)¶
¶
　　沈必先高秋氣爽帖行書¶
¶
　　胡安國(已見)¶
¶
　　胡文定與信伯二帖　胡康侯稍疎奉問帖行書¶
¶
　　呂頤浩(字元直第進士官至左右僕射贈太師謚忠穆先樂陵人徙齊州)¶
呂元直台眷均福帖行書¶
¶
　　李綱(已見)¶
¶
<pb:KR3h0070_WYG_310-25a>¶
　　李伯紀近被詔書帖行書¶
¶
　　岳飛(已見)¶
¶
　　岳武穆題池州翠光亭詩¶
¶
　　劉光世(字平叔官至節度使封揚國公追贈鄜王謚武僖保安軍人)¶
劉平叔即辰秋思帖行書¶
¶
　　尹焞(已見)¶
¶
　　尹和靖前月帖　易傳帖　虎邱帖　㑹稽帖¶
¶
　　教益帖　兩收帖　久違帖　邢壻帖　主簿帖¶
¶
<pb:KR3h0070_WYG_310-25b>¶
　　貴眷帖¶
¶
　　蘓庠(已見)¶
¶
　　蘓後湖詩翰帖¶
¶
　　陳與義(已見)¶
¶
　　陳簡齋詩蹟¶
¶
　　范潔(字景圭紹興間守光化軍後守鄂州劍浦人)¶
范景圭一舟帖　春澤帖並行書¶
¶
　　徐夢莘(字商老紹興廿四年進士官至知賓州擢直祕閣先開封人寓臨江)¶
<pb:KR3h0070_WYG_310-26a>¶
徐商老久不上訊帖行書¶
¶
　　趙鼎(字元鎮崇寧五年進士官至左僕射贈太傅追封豐國公謚忠簡聞喜人)¶
趙元鎮劄子楷書¶
¶
　　韓世忠(已見)¶
¶
　　韓忠武二詞蹟　韓良臣秋暑尚煩帖行楷書¶
韓良臣高義帖行書¶
¶
　　汪藻(已見)¶
¶
　　汪彦章違别滋久帖行書　　汪龍溪誤食胡桃帖¶
¶
<pb:KR3h0070_WYG_310-26b>¶
　　蔣璨　(見)¶
¶
　　蔣宣卿詩帖行楷書¶
¶
　　吴説(已見)¶
¶
　　吴傅朋三詩帖游絲書　吴傅朋叙慰帖行楷書¶
¶
　　張九成(已見)¶
¶
　　張子韶宮祠帖行書　張横浦書黄庭經小楷書¶
¶
　　朱敦儒(已見)¶
¶
　　朱希真别後塵勞帖行草書¶
¶
<pb:KR3h0070_WYG_310-27a>¶
　　張綱(已見)¶
¶
　　張彦正乞授封號帖行楷書¶
¶
　　張浚(字徳逺徽宗時進士官至尚書右僕射樞宻使封魏國公贈太保加太師謚忠獻漢州綿竹人)¶
¶
　　張徳逺逺辱手翰帖行書　張徳逺談笑措置帖行書¶
¶
　　張忠獻即日小雨帖行書　張魏公早上封事帖行書¶
¶
　　張栻(字敬夫學者稱南軒先生浚子官至修文殿修撰謚曰宣漢州綿竹人)¶
¶
　　張敬夫寄劉公詩帖¶
¶
　　張孝祥(已見)¶
¶
<pb:KR3h0070_WYG_310-27b>¶
　　張安國闗徹帖行書　　張于湖學冨帖行書¶
¶
　　張于湖臨存帖行書　　張安國嵗晏苦寒帖行書¶
¶
　　龍大淵(官至縂管)¶
¶
　　龍大淵嵗華帖行楷書¶
¶
　　王之望(字瞻叔紹興八年進士官至參知政事襄陽榖城人)¶
¶
　　王瞻叔即日薄寒帖行書¶
¶
　　洪遵(字景嚴紹興十二年進士官至同知樞宻院事資政殿學士謚文安饒州樂平人)¶
¶
　　洪景嚴暌逺許時帖行書¶
¶
<pb:KR3h0070_WYG_310-28a>¶
　　虞允文(已見)¶
¶
　　虞雍公鈞堂帖　　　　虞彬甫適造帖行書¶
¶
　　葉衡(字夢錫紹興十八年進士官至右丞相兼樞宻使贈資政殿大學士金華人)¶
¶
　　葉夢錫即日初冬帖行書¶
¶
　　汪應辰(已見)¶
¶
　　汪聖錫中庸畢工帖行草書¶
¶
　　胡銓(已見)¶
¶
　　胡邦衡台慈分賜劄子楷書¶
¶
<pb:KR3h0070_WYG_310-28b>¶
　　曽覿(字純甫號海野官至少保汴梁人)¶
¶
　　曽純甫恵誨帖行書　　曽海野楓橋帖行書¶
¶
　　王十朋(已見)¶
¶
　　王梅溪寵示室銘帖行書¶
¶
　　劉芮(官至刑部)¶
¶
　　劉刑部和敬夫詩帖¶
¶
　　王淮(已見)¶
¶
　　王季海上恩帖行書¶
¶
<pb:KR3h0070_WYG_310-29a>¶
　　范成大(已見)¶
¶
　　范至能垂誨帖草書　范至能玉候帖行楷書¶
¶
　　范石湖金橘帖行書　范至能中流一壺帖行草書¶
¶
　　范石湖春晩晴媚帖行草書¶
¶
　　謝諤(已見)¶
¶
　　謝昌國傾耳剴切帖¶
¶
　　朱熹(已見)¶
¶
　　徽國文公編輯文字帖　朱子晝寒詩卷¶
¶
<pb:KR3h0070_WYG_310-29b>¶
　　朱文公自書武彛九曲詩卷¶
¶
　　朱文公與姪六十郎帖　朱文公城南詩卷¶
¶
　　朱晦翁賜書帖行書　朱晦翁與時宰二手劄行書¶
¶
　　吴琚(已見)¶
¶
　　吴居父觀李氏譜牒帖行書¶
¶
　　吴獻恵題名帖行書　吳雲壑急足帖行書¶
¶
　　楊萬里(已見)¶
¶
　　楊廷秀夏清和帖草書¶
¶
<pb:KR3h0070_WYG_310-30a>¶
　　陸游(已見)¶
¶
　　陸放翁書大聖樂詞草書　陸務觀長相思詞五闋¶
¶
　　陸務觀拜違顔侍帖行草書¶
¶
　　放翁與仲信明逺二帖行草書¶
¶
　　陸放翁自得我心詩蹟行書¶
¶
　　樓鑰(已見)¶
¶
　　樓大防梅天雨潤帖行書¶
¶
　　真徳秀(已見)¶
¶
<pb:KR3h0070_WYG_310-30b>¶
　　真西山與王周卿手簡¶
¶
　　洪咨䕫(已見)¶
¶
　　洪聖俞道塲詩并札卷行書¶
¶
　　魏了翁(已見)¶
¶
　　魏鶴山遺陳深父子　魏華父昭代親友帖¶
¶
　　喬行簡(字夀朋紹熈四年進士官至左丞相加少傅平章軍國重事封魯國公贈太師謚文恵婺¶
州東陽人)¶
¶
　　喬夀朋恐勤帖行書¶
¶
<pb:KR3h0070_WYG_310-31a>¶
　　方岳(字巨山號秋厓官中祕書出守匡廬秀水二郡)方秋厓濫塵札¶
¶
　　杜範(字成之一字儀夫號立齋嘉定元年進士官至右丞相贈少傅謚清獻黄岩人)¶
¶
　　杜丞相薦勤帖¶
¶
　　吴文英(字君特號夢窗嘗從吴潛毅夫逰四明人)¶
¶
　　吴夢忩詞稿¶
¶
　　張即之(已見)¶
¶
　　張樗寮書遺志覺上人金剛經并跋正書¶
¶
<pb:KR3h0070_WYG_310-31b>¶
　　張溫夫為母夫人書金剛經并跋¶
¶
　　張溫夫從者來歸帖行草書　張温夫書酒仙詩卷¶
¶
　　張樗寮棐茗帖行書　張樗寮引年得謝帖行書¶
¶
　　張温夫溪㽵帖行草書¶
¶
　　趙孟堅(已見)¶
¶
　　趙子固題道塲詩行書　趙彛齋梅竹譜卷行書¶
¶
　　張叔夏¶
¶
　　張叔夏過韓平原慶樂園賦高陽臺詞蹟¶
¶
<pb:KR3h0070_WYG_310-32a>¶
　　蕭迂民¶
¶
　　蕭迂民與先之劄子行草書¶
¶
　　杜良臣(已見)¶
¶
　　杜良臣勤頋帖行楷書¶
¶
　　陸秀夫(已見)¶
¶
　　陸君實羣玉帖行草書¶
¶
　　文天祥(已見)¶
¶
　　文信國諸劄　　　文履善瑞陽帖小行草書¶
¶
<pb:KR3h0070_WYG_310-32b>¶
　　信國手書小青口詩卷¶
¶
　　文丞相途中三詩并簡卷¶
¶
　　(原文)收栁女信痛割腸胃人誰無妻兒骨肉之情但¶
今日事到這裡於義當死乃是命也奈何奈何途¶
中有三詩今録至言至於此淚下如雨¶
¶
　　邳州哭母小祥(九月七日)¶
¶
　　我有母聖善鸞飛星一周去年哭海上今年哭邳¶
州遙想仲季間木主布筵几我躬已不閲祀事付¶
<pb:KR3h0070_WYG_310-33a>¶
支子使我早淪落如此終天何及今畢親喪於分¶
亦已多母嘗教我忠我不違母志及泉㑹相見鬼¶
神共歡喜¶
¶
　　過淮¶
¶
　　北征垂半年依依只南土今晨渡淮河始覺非故¶
宇故鄉已無家三年一覊旅龍朔在何方乃我妻¶
子所昔也無奈何忽已置念慮今行日云近使我¶
淚如雨我為綱常謀有身不得頋妻兮莫望夫子¶
<pb:KR3h0070_WYG_310-33b>¶
兮莫望父天長與地久此恨極千古來生業縁在¶
骨肉當如故¶
¶
　　亂離歌六首¶
¶
　　有妻有妻出糟糠自少結髮不下堂亂離中道逢¶
虎狼鳳飛翩翩失其凰將雛二三去何方何虞國¶
破家又亡不忍舍君羅襦裳天長地久逺茫茫牛¶
女夜夜遥相望嗚呼一歌兮歌正長悲風北來起¶
彷徨¶
¶
<pb:KR3h0070_WYG_310-34a>¶
　　有妹有妹家流離良人去後携諸兒北風吹沙塞¶
草萋窮猿慘澹將安歸去年哭母南海湄三男一¶
女同歔欷惟汝不在割我肌汝家零落母不知母¶
知豈有瞑目時嗚呼再歌兮歌恐悲脊鴒在原我¶
何為¶
¶
　　有女有女婉清揚大者帖學臨鍾王小者讀字聲¶
琅琅朔風吹衣白日黄一雙素璧委道旁雁兒雁¶
兒秋無粱隨母北去誰人將嗚呼三歌兮歌愈傷¶
<pb:KR3h0070_WYG_310-34b>¶
非為兒女哭淋浪¶
¶
　　有子有子風骨殊釋氏抱送徐卿雛四月八日摩¶
尼珠榴花犀錢落繡襦蘭湯百沸香似酥歘隨飛¶
藿飄泥塗汝兄十三騎鯨魚汝今三嵗知在無嗚¶
呼四歌兮歌以吁燈前老影明月孤¶
¶
　　有妾有妾今何如大者手將玉蟾蜍次者親抱汗¶
血駒晨妝靚服臨西湖英英雁蕩飄璚琚風花亂¶
墜鳥嗚呼金莖沆瀣浮汙渠天摧地裂龍虎徂美¶
<pb:KR3h0070_WYG_310-35a>¶
人塵土何代無嗚呼五歌兮歌鬱紆為爾迎風立¶
斯須¶
¶
　　我生我生何不辰孤根不識桃李春天寒日短空¶
愁人北風吹隨銕馬塵初憐骨肉鍾竒禍如今骨¶
肉更憐我汝在空能攖我懐我死誰當收我骸人¶
生百年何醜好黄粱得喪俱草草嗚呼六歌兮勿¶
復道出門一笑天地老¶
¶
　　一讀此詩便知老兄悲痛真切之情事至於此為¶
<pb:KR3h0070_WYG_310-35b>¶
之奈何凡事只待千二哥至造物自有安排¶
¶
　　一可將此詩呈嫂氏歸之天命仍語靚妝璚英不¶
曽周旋得毋怨毋怨徐妳以下皆可道達吾此意¶
當此天翻地亂人人流落天數奈何奈何¶
¶
　　一可令栁女環女好做人爹爹管不得淚下哽咽¶
哽咽¶
¶
　　一此詩本仍可納之千二哥兄天祥家書達百五¶
賢妹¶
<pb:KR3h0070_WYG_310-36a>¶
¶
¶
¶
¶
¶
¶
¶
¶
<pb:KR3h0070_WYG_310-36b>¶
¶
¶
¶
¶
¶
¶
¶
¶
　　六藝之一録卷三百五十二¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.969201
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 21
<pb:KR3h0070_WYG_021-1a>¶
　　欽定四庫全書¶
¶
　　六藝之一録卷二十二　　　　錢唐倪濤撰¶
¶
　　金器欵識二十二¶
¶
　　集古印譜¶
¶
　　漢小璽¶
¶
　　長樂未央　銅印¶
¶
　　王印¶
¶
　　樂安王章　銅印塗金龜紐¶
¶
<pb:KR3h0070_WYG_021-1b>¶
　　漢和帝改千乘王寵國為樂安王晉初封皇子鑒惠¶
帝封齊王冋子永皆為樂安王前漢表云諸侯王金¶
璽盭綬漢舊儀云諸侯王金印槖駝鈕文曰璽刻曰¶
某王之璽晉志云凡王金印龜紐鍊朱綬蓋改用龜¶
鈕不復言璽矣此印鈕龜而文曰章決非劉寵國所¶
佩豈晉以假司馬鑒或司馬永耶¶
¶
　　公印¶
¶
　　京兆郡開國公章　銅印塗金龜鈕¶
¶
<pb:KR3h0070_WYG_021-2a>¶
　　兩漢無五等爵曹操自封魏公而開國之號始見於¶
晉令文帝黄初二年始封王之子為鄉公其後以為¶
定制宋齊因之梁陳置九等郡有王嗣王藩王開國¶
郡縣公開國縣侯開國縣伯子男其秩皆一品¶
¶
　　侯印¶
¶
　　冠軍侯印　銅印塗金龜鈕¶
¶
　　前漢武帝以霍去病征匈奴功冠三軍封冠軍侯¶
¶
　　正義侯印　銅印塗金龜鈕¶
¶
<pb:KR3h0070_WYG_021-2b>¶
　　平都侯印　銅印塗金龜鈕¶
¶
　　平都侯印　銅印龜鈕¶
¶
　　漢平都侯國屬豫章郡¶
¶
　　綏武侯印　銅印龜鈕¶
¶
　　臨淄侯印　銅印龜鈕　漢臨淄屬齊郡¶
¶
　　廣平侯印　銅印辟邪鈕¶
¶
　　漢光武建武二年封呉漢為廣平侯食采廣平漳曲¶
周廣年四縣廣平故城在洺州永年縣永年即廣平¶
<pb:KR3h0070_WYG_021-3a>¶
避隋煬帝諱因改焉¶
¶
　　巨野侯章　銅印塗金龜鈕¶
¶
　　濟州巨野縣禹貢大野澤在其東北兩漢屬山陽郡¶
¶
　　烏程侯印　銅印龜鈕　漢烏程屬㑹稽郡¶
¶
　　武平侯印　銅印塗金龜鈕¶
¶
　　漢武平縣屬陳國獻帝建元中曹操為大將軍武平¶
侯¶
¶
　　昌邑侯印　銅印¶
¶
<pb:KR3h0070_WYG_021-3b>¶
　　陽晉侯印　銅印龜鈕　晉陽屬太原郡¶
¶
　　歸趙侯印　銅印龜鈕¶
¶
　　晉紀劉元海族子曜以元帝大興元年僣帝位改國¶
號曰趙據有闗中又大興二年石勒據襄僣位亦改¶
國號曰趙此必二胡以來封降者¶
¶
　　赤泉侯印　銅印¶
¶
　　都鄉侯印　銅印塗金龜鈕¶
¶
　　漢承秦制侯功大者食縣小者食鄉得臣其吏民皆¶
<pb:KR3h0070_WYG_021-4a>¶
為列侯後漢始有大縣侯小縣侯鄉亭侯之等差¶
如建武中封趙王相二子為鄉侯建初中封栩十子¶
為亭侯之類又鄉亭各有名號如誅梁冀行封尹勲¶
為宜陽都鄉侯郭渭為鄴都亭侯魏黄初三年初制¶
封王之庶子為鄉公嗣王庶子為鄉侯公之庶子為¶
亭伯厥後定制凡王公侯伯子男六等次縣侯次鄉¶
侯次亭侯次闗内侯又置名號侯爵十八級闗中侯¶
爵十七級皆金印紫綬又通典品秩魏諸國王侯伯¶
<pb:KR3h0070_WYG_021-4b>¶
子男皆一品諸縣侯三品諸鄉侯四品亭侯五品闗¶
内侯六品及考漢制常山有為鄉侯國安帝建光元¶
年貶平原王翼為都鄉侯¶
¶
　　都鄉侯印　銅印辟邪鈕¶
¶
　　武陽亭侯　銅印塗金龜鈕¶
¶
　　秦制十里一亭十亭一鄉漢因之大率縣方百里¶
¶
　　宜都亭侯　銅印¶
¶
　　門亭侯¶
¶
<pb:KR3h0070_WYG_021-5a>¶
　　陽平亭侯¶
¶
　　長貴亭侯　銅印塗金龜鈕¶
¶
　　平都亭侯　銅印鼻鈕¶
¶
　　南亭侯印¶
¶
　　柱亭侯印　銅印塗金龜鈕¶
¶
　　都亭侯印　銅印塗金龜鈕¶
¶
　　後漢皇后紀獻帝母王夫人兄斌興平元年封都亭¶
侯注云凡言都亭者並城内亭也漢法大縣侯位視¶
<pb:KR3h0070_WYG_021-5b>¶
三公小縣侯位視上卿鄉縣亭侯視中二千石也¶
¶
　　漢都亭侯印　銅印盤螭鈕¶
¶
　　安昌亭侯　銅印塗金龜鈕¶
¶
　　制度字畫極佳趙子昻學士於都下得之按漢志藂¶
録徹侯之號或取其縣蕭何酇侯是也或取其鄉公¶
孫𢎞平津侯是也或取其亭闗雲長壽亭侯是也¶
¶
　　闗内侯印(二)　一玉印鼻鈕(見欣賞編)　一玉印龜鈕¶
¶
　　秦爵廿等二十徹侯十九闗内侯居京師而無國邑¶
<pb:KR3h0070_WYG_021-6a>¶
後漢志云無土寄食所在縣民租多少各有戸數為¶
限漢靈帝中平四年賣闗内侯假金印紫綬　按闗¶
内侯不應有玉印即有恐出偽造或王厚之誤銅為¶
玉也¶
¶
　　闗内侯印(十九)　銅印　塗金龜鈕者十六　龜鈕者三¶
¶
　　闗中侯印(四)　銅印　龜鈕者二　塗金龜鈕者二¶
¶
　　建安廿年曹孟德始制名號侯至五大夫與舊制列¶
侯闗内侯凡六等以賞軍功而闗中侯爵十七級金¶
<pb:KR3h0070_WYG_021-6b>¶
印紫綬不食租虚封耳¶
¶
　　闗外侯印　銅印龜鈕¶
¶
　　黄初定制闗外侯爵十六級銅印龜鈕墨綬¶
¶
　　髙安縣開國侯章　銅印龜鈕¶
¶
　　楊宗道印譜云文之上有金鈿五字云輔國將軍章¶
蓋古之虛爵也髙安屬筠州輔國將軍後漢置晉宋¶
皆有之¶
¶
　　故成平侯私印　銅印辟邪鈕¶
¶
<pb:KR3h0070_WYG_021-7a>¶
　　廣城侯¶
¶
　　順陽侯家印信　銅印槖駝鈕¶
¶
　　漢成帝建始二年正月封膠東王子童為順陽侯章¶
帝建初四年封衛尉馬廖為順陽侯¶
¶
　　將軍印¶
¶
　　大將軍印章¶
¶
　　後漢書百官志云將軍不常置本注曰掌征伐背叛¶
比公者四第一大將軍次驃騎將軍印次車騎將軍¶
<pb:KR3h0070_WYG_021-7b>¶
次衛將軍又有前後左右將軍初武帝以衛青數征¶
伐有功以為大將軍欲尊寵之以古尊官唯有三公¶
皆將軍始自秦晉以為卿號故置大司馬官號以冠¶
之其後霍光王鳯等皆然成帝綏和元年賜大司馬¶
印綬罷將軍官世祖中興呉漢以大將軍為大司馬¶
景丹為驃騎將軍位在公下及前後左右雜號將軍¶
衆多皆主征伐事訖皆罷¶
¶
　　左大將軍章　銅印鼻鈕¶
¶
<pb:KR3h0070_WYG_021-8a>¶
　　偏將軍印(二)　銅印　一鼻鈕　一索鈕¶
¶
　　按姜白石印譜云老子有曰偏將軍處左則其來尚¶
矣王莽地皇元年下書曰予之皇初祖考定天下將¶
兵為上將軍内設大將外置司馬五人大將軍廿五¶
人偏將軍百廿五人禆將軍千二百五十人又有校¶
尉司馬候當士吏士累至千三百五十萬人於是賜¶
諸州牧號為大將軍郡卒正連帥大尹為偏將軍蓋¶
莽天鳯元年置卒正連帥大尹職如太守凡新室太¶
<pb:KR3h0070_WYG_021-8b>¶
守皆號偏將軍也更始以光武為太常偏將軍光武¶
為偏將軍無印得定睦侯家丞印佩之入朝呉漢家¶
貧販馬為業聞世祖長者獨欲歸心及世祖於廣阿¶
拜偏將軍後漢初自冦恂馮異等以偏將軍見於史¶
者數十人其後凡魏晉南北皆有之後魏北齊品甚¶
卑止列於從九品按漢舊儀比二千石以上¶
¶
　　中部偏將軍章¶
¶
　　左衛將軍　銅印龜鈕¶
¶
<pb:KR3h0070_WYG_021-9a>¶
　　漢舊儀云典京師兵衛四夷屯警¶
¶
　　折衛將軍章¶
¶
　　鷹揚將軍章(二)　銅印　一龜鈕　一商金龜鈕¶
¶
　　振武將軍章　銅印龜鈕¶
¶
　　凌江將軍章　銅印商銀龜鈕¶
¶
　　廣武將軍章　銅印塗金龜鈕¶
¶
　　將軍章　銅印龜鈕¶
¶
　　武將軍印¶
¶
<pb:KR3h0070_WYG_021-9b>¶
　　冠軍將軍¶
¶
　　龍驤將軍章(二)　銅印塗金龜鈕其一文亦鈿金此虛¶
爵也¶
¶
　　平西將軍　銅印龜鈕¶
¶
　　晉周處為平西將軍沈約宋書臨川王義慶為平西¶
將軍後齊四平將軍正三品梁以四平四翊為廿班¶
陳四平品第三秩中二千石藏義興周孝侯廟廟祝¶
世掌之¶
¶
<pb:KR3h0070_WYG_021-10a>¶
　　建武將軍章　銅印龜鈕¶
¶
　　漢韓安國王晏並為之蜀志劉封傳文帝善孟達姿¶
才遂授此官¶
¶
　　超武將軍之印　銅印獸鈕¶
¶
　　梁大通二年再序將軍號為二十四班有安夷超武¶
綏邊等號¶
¶
　　伏波將軍　銅印龜鈕¶
¶
　　按伏波將軍前漢路愽德後漢馬援陳登夏侯惇魏¶
<pb:KR3h0070_WYG_021-10b>¶
滿寵甄像孫禮盧欽晉孫秀葛洪陶延皆為此官魏¶
晉宋五品後魏北齊從五品梁四班後周五命其名¶
其人不一而邵公濟記此印據犬文内嚮直以為馬¶
新息所假印恐未必然使犬文外嚮尚可立説為路¶
或為馬侯先所假者内向者乃其常援既正之後自¶
不應復誤據内向便為馬侯未為至論又謂伏波云¶
者止愽德與援考之不審矣印文大而巧鈕不合制¶
疑六朝後物也¶
¶
<pb:KR3h0070_WYG_021-11a>¶
　　河南邵愽論曰客有行雲陽嵯峨山中得古印寸餘¶
塗金駝印鈕其文曰伏波將軍印蓋漢印字用五土¶
數也然漢有兩伏波前邳離路博德也後將軍新息¶
馬援也予攷其篆畫知其為馬援印焉按世祖建武¶
十七年交趾女子徵側反攻没其郡九真日南合浦¶
蠻夷皆應之冦略嶺外六十餘城側自立為王詔拜¶
馬援伏波將軍討之而東觀記載援當時所上書曰¶
臣所假伏波將軍印書伏字犬文外向恐天下不正¶
<pb:KR3h0070_WYG_021-11b>¶
者多符印所以為信也所宜齊同薦曉古文字者事¶
下大司空正郡國印章奏可以路博德在援之前未¶
經是正其印犬文外向無疑此印犬文内向是後改¶
正者為援印也明矣以漢百官志攷之將軍不常置¶
皆主征伐事訖則已曰大將軍驃騎前後左右將軍¶
其名其人不一而以伏波者止博德與援也蓋皆水¶
戰援既南征將樓船二千艘戰士二萬餘斬五千級¶
降以萬計斬其魁傳首京師方其殺牛釃酒勞饗軍¶
<pb:KR3h0070_WYG_021-12a>¶
士官屬慷慨相與語其意氣盛矣當時萬里之外一¶
軍之中視此方寸印為何如者豈亦料此後千餘嵗¶
委於荆菅瓦礫之地為牛童馬卒之所得好事者百¶
金可贖也又况不以功業取富貴欲其區區傲天下¶
而垂後世斯惑矣¶
¶
　　揚烈將軍章¶
¶
　　綏邊將軍章　銅印龜鈕¶
¶
　　安夷將軍章　銅印龜鈕¶
¶
<pb:KR3h0070_WYG_021-12b>¶
　　虎伏將軍之印¶
¶
　　征虜將軍章　銅印塗金龜鈕¶
¶
　　古者寄軍政於六卿故周禮大司馬萬有二千五百¶
人為軍軍將皆命卿左傳晉獻公作三軍公將上軍¶
禮記稱衞彌牟為將軍文子史記齊公以穰苴為將¶
軍此將軍之名其來尚矣後漢建武中祭遵為征虜¶
將軍亷潔奉公光武嘆曰安得憂國奉公如祭征虜¶
者乎漢末孫賁張飛亦為之魏志太祖以臨菑侯植¶
<pb:KR3h0070_WYG_021-13a>¶
行征虜將軍桓範劉勲亦授此官雍丘縣有魏征虜¶
將軍王思賢碑呉孫皎虞察皆為之沈約宋書征虜¶
世號金紫將軍¶
¶
　　奮武將軍章　銅印龜鈕¶
¶
　　按史記年表漢元帝永光二年七月太常任千秋為¶
奮武將軍擊西羌呉志豫章東郡民彭村李玉作亂¶
衆萬餘賀齊討平誅其首惡餘皆降采其精健者為¶
兵次為縣户遷奮武將軍¶
¶
<pb:KR3h0070_WYG_021-13b>¶
　　寧朔將軍章　銅印龜鈕¶
¶
　　換烈將軍之印(二)¶
¶
　　討虜將軍¶
¶
　　建安五年曹操表孫權為討虜將軍領㑹稽太守¶
¶
　　安東將軍章¶
¶
　　禆將軍張賽　銅印鼻鈕¶
¶
　　將印¶
¶
　　殿中中郎將印¶
¶
<pb:KR3h0070_WYG_021-14a>¶
　　中郎將秦官漢因之掌三署凡郎官主更直執㦸宿¶
衛諸殿門¶
¶
　　武衛次飛武賁將印¶
¶
　　後漢曹公為丞相有武衛營魏文帝置武衛將軍以¶
主禁旅¶
¶
　　牙門將印章　銅印塗金龜鈕¶
¶
　　魏黄初置冠服與將軍同王隠晉書云陸機少襲父¶
爵為牙門將¶
¶
<pb:KR3h0070_WYG_021-14b>¶
　　牙門將之章　銅印塗金龜鈕¶
¶
　　牙門將印章(三)　銅印　龜鈕者一　塗金龜鈕者一¶
鼻鈕一¶
¶
　　部曲將印(十六)　俱銅印鼻鈕¶
¶
　　部下有曲曰部曲者總言之也其餘將軍亦有部曲¶
以領兵晉武帝太始元年罷部曲將納質任¶
¶
　　督印¶
¶
　　騎督之印(五)　銅印　塗金龜鈕者四　鼻鈕者一¶
¶
<pb:KR3h0070_WYG_021-15a>¶
　　魏晉第五品有騎督髙貴鄉公紀騎督敬琰魏志騎¶
督偏將軍路蕃楊宗道印譜云晉彭祈碑陰題名其¶
官屬有騎督步督散督之號¶
¶
　　千人督印　銅印鼻鈕¶
¶
　　部曲督印(三)　俱銅印鼻鈕¶
¶
　　東漢志大將軍有長史司馬皆一人職參謀議掾屬¶
二十九人其領軍皆有部曲孫皓天紀三年夏郭馬¶
反馬本合浦太守修允部曲督晉紀李庠傳趙欽將¶
<pb:KR3h0070_WYG_021-15b>¶
有異志委庠以心膂表為部曲督晉世祖武帝咸寧¶
五年除部曲督以下質任¶
¶
　　騎部曲督(三)　銅印鼻鈕¶
¶
　　晉書朱伺自騎部督加綏夷都尉後以功封亭侯領¶
騎督¶
¶
　　副部曲督　銅印鼻鈕¶
¶
　　司馬督印¶
¶
　　按通志鹵簿略司馬督在前中道左右各司馬史三¶
<pb:KR3h0070_WYG_021-16a>¶
人引仗左右各六行¶
¶
　　軍印¶
¶
　　䕶軍印章　銅印鼻鈕¶
¶
　　按䕶軍都尉秦官漢元狩四年屬大司馬哀帝更名¶
司冦平帝更名䕶軍晉永昌元年省䕶軍并領軍大¶
寧元年復置領䕶各領營兵¶
¶
　　行營左䕶軍印　銅印鼻鈕¶
¶
　　行營右䕶軍印　銅印螭鈕¶
¶
<pb:KR3h0070_WYG_021-16b>¶
　　行營右䕶軍¶
¶
　　澹如䕶軍章¶
¶
　　討穢辦軍印　銅印龜鈕¶
¶
　　尉印¶
¶
　　都尉　銅印龜鈕¶
¶
　　東漢百官表郡尉秦官掌佐守典武職甲卒秩比二¶
千石景帝二年更名都尉¶
¶
　　殿中都尉(五)　銅印　龜鈕者四　塗金龜鈕者一¶
<pb:KR3h0070_WYG_021-17a>¶
魏晉有此官晉武帝遺詔差殿中都尉司馬十人給¶
楊駿令得持兵仗出入¶
¶
　　駙馬都尉(六)　銅印　塗金龜鈕三　細商金龜鈕一¶
龜鈕二¶
¶
　　漢東京罷三公外戚宗室諸侯多奉朝請武帝亦以¶
宗室外戚為奉車駙馬騎三都尉而奉朝請焉元帝¶
為晉王以參軍為奉車都尉掾屬為駙馬都尉行參¶
軍舍人為騎都尉皆奉朝請後罷奉車騎二都尉留¶
<pb:KR3h0070_WYG_021-17b>¶
駙馬都尉奉朝請諸尚公主者劉惔桓温皆為之¶
¶
　　奉車都尉(二)　銅印　塗金龜鈕一　錯銀龜鈕一¶
¶
　　前漢百官志奉車都尉掌御乘輿車駙馬都尉掌駙¶
馬皆武帝初置秩比二千石後漢百官志奉車都尉¶
比二千石掌御乘輿駙馬都尉掌駙馬騎都尉監羽¶
林騎右屬光禄勲皆二千石漢宣帝地節二年以霍¶
山為奉車都尉領尚書事¶
¶
　　騎都尉印(三)　銅印龜鈕¶
¶
<pb:KR3h0070_WYG_021-18a>¶
　　武猛都尉(二)　銅印瓦鈕¶
¶
　　漢何進使武猛都尉丁原燒孟津火照城中又魏横¶
海將軍碑載呂君歴武猛都尉考其時乃建安中也¶
¶
　　參軍都尉　銅印龜鈕¶
¶
　　廣漢屬國都尉　銅印穿鈕¶
¶
　　廣漢屬益州後漢志云故北郡都尉屬蜀郡安帝時¶
以為屬國别領三城¶
¶
　　巧工都尉　銅印龜鈕¶
¶
<pb:KR3h0070_WYG_021-18b>¶
　　校尉之印章(二)　銅印龜鈕¶
¶
　　東漢百官志大將軍營五部部校尉一人比二千石¶
¶
　　司𨽻校尉　銅印龜鈕¶
¶
　　漢武帝初置司𨽻校尉後漢亦置之所部河南尹河¶
内左扶風右馮翊京兆尹河東𢎞農凡七郡治河南¶
洛陽無所不糾唯不察三公廷議九卿上朝賀處公¶
卿上凡司𨽻所屬有從事史十二人其都從事史置為¶
雄劇主察百官之犯法者魏晉司𨽻與兩漢同司𨽻¶
<pb:KR3h0070_WYG_021-19a>¶
於端門外坐在諸卿上絶席其入殿按本品秩在諸¶
卿下不絶席隋煬帝置司𨽻臺有大夫一人掌諸巡¶
察薛道衡為司𨽻大夫别駕二人分察¶
¶
　　武猛校尉　銅印龜鈕¶
¶
　　建安中呉潘璋為武猛校尉魏齊王芳甞祀武猛校¶
尉典韋於太祖庭韋以建安二年死事也魏有武猛¶
中郎將校都尉豈其屬耶¶
¶
　　建威偏將校尉　漢威武將校尉　綏民校尉　銅印¶
<pb:KR3h0070_WYG_021-19b>¶
鼻鈕¶
¶
　　今道州有漢故綏民校尉騎都尉桂陽曲紅灌陽長¶
熊君碑篆額與此印無異¶
¶
　　析尉之印章　銅印龜鈕¶
¶
　　故鄣尉印　銅印鼻鈕¶
¶
　　西漢表云縣皆有丞尉秩四百石至二百石是為長¶
吏故鄣秦鄣郡所治東漢屬丹陽郡呉興記曰中平¶
年分縣南置安吉縣光和末張角亂此鄉守險助國¶
<pb:KR3h0070_WYG_021-20a>¶
漢嘉之故立縣¶
¶
　　呉尉之印　銅印鼻鈕¶
¶
　　周太伯自號勾呉武王求其後因封呉國秦置㑹稽¶
郡項梁初起呉中使籍斬㑹稽守殷通即此地也西¶
漢因之後漢分呉等十三城置呉郡陳置呉州隋改¶
蘇州¶
¶
　　鬲左尉印　銅印鼻鈕¶
¶
　　通志略云尉漢諸縣皆有之長安有四尉分為左右¶
<pb:KR3h0070_WYG_021-20b>¶
部後漢令長國相亦皆有尉大縣二人小縣一人主¶
追捕盜賊按察姦宄署諸曹掾史鬲屬平原郡夏時¶
有鬲君滅浞立少康¶
¶
　　海陵左尉　銅印鼻鈕¶
¶
　　臨津左尉　銅印鼻鈕　臨津屬韓州¶
¶
　　姑臧右尉　銅印鼻鈕　東漢姑臧屬北地郡南山谷¶
水所出¶
¶
　　雲陽右尉　銅印鼻鈕　雲陽屬左馮翊魏屬北地隋¶
<pb:KR3h0070_WYG_021-21a>¶
屬京兆¶
¶
　　原陽右尉　銅印鼻鈕　　　杜陵右尉　銅印鼻鈕¶
王翁主尉　銅印鼻鈕¶
¶
　　按史記齊厲王母曰紀太后太后取其弟女為厲王¶
后王不愛紀氏女太后令其長女紀翁主入王宮正¶
其後宮毋令諸姬得近王欲王愛后也如淳云諸王¶
女曰翁主稱母姓故謂之紀翁主而此印為王女家¶
臣明矣¶
¶
<pb:KR3h0070_WYG_021-21b>¶
　　司馬印¶
¶
　　殿中司馬(六)　銅印鼻鈕¶
¶
　　魏晉始有殿中司馬蓋環衛之官大駕出則居華蓋¶
後乘輿前楯弩間與殿中都尉校尉共一行¶
¶
　　殿中太醫司馬　銅印鼻鈕¶
¶
　　強弩司馬　銅印鼻鈕¶
¶
　　晉文王初起晉臺置中衛及衛將軍而二衛始置前¶
驅由基強弩為三部司馬燕置強弩將軍後周亦有¶
<pb:KR3h0070_WYG_021-22a>¶
強弩司馬¶
¶
　　虎步司馬　銅印鼻鈕¶
¶
　　虎步司馬又有加挫鋒二字言所部虎步之兵勇猛¶
可挫其軍鋒也鋒字當從丰今從㐄漢逢童子碑逢¶
字亦然¶
¶
　　虎步挫鋒司馬　銅印瓦鈕¶
¶
　　虎步叟捷司馬　銅印鼻鈕¶
¶
　　虎步都尉司馬　銅印䆤鈕上刻建武元年正月給¶
¶
<pb:KR3h0070_WYG_021-22b>¶
　　按史漢光武晉惠帝元帝趙石虎燕慕容忠齊明帝¶
魏北海王顥皆改元建武光武即位在六月晉惠改¶
元在七月晉元在三月慕容忠在六月齊明帝在十¶
月北海王顥在五月當是石虎時印也¶
¶
　　䧟敶司馬　銅印瓦鈕¶
¶
　　敶古陣字漢安帝元初中任尚募䧟陣士擊羌零建¶
安間樂進于禁皆甞為䧟陣都尉¶
¶
　　武力司馬　　　　　無當司馬¶
¶
<pb:KR3h0070_WYG_021-23a>¶
　　中衛司馬　銅印鼻鈕　　敕賜司馬¶
¶
　　建安司馬　(闕)　　　　　龍驤司馬之印¶
¶
　　方俗司馬　(闕)　　　　　方俗破虜司馬¶
¶
　　漆園司馬　銅印鼻鈕　　木工司馬¶
¶
　　常山漆園司馬　銅印鼻鈕¶
¶
　　軍候司馬　銅印鼻鈕　軍候司馬亦軍司馬之貳¶
¶
　　巧工司馬　銅印鼻鈕¶
¶
　　按趙德夫金石録云偽趙建武元年西門豹殿基記¶
<pb:KR3h0070_WYG_021-23b>¶
有巧工司馬臣張由等監近嵗臨淄縣人耕地得巧¶
工司馬印遍攷史傳皆無此官僅見此碑所載耳¶
¶
　　軍司馬印(九)　銅印鼻鈕¶
¶
　　軍司馬尚矣周禮下大夫四人晉悼公以魏絳張老¶
為中軍司馬後漢志大將軍五部部校尉一人比二¶
千石軍司馬一人比千石其不置校尉者但軍司馬¶
一人前漢楊敞給事大將軍幕府為軍司馬後漢呉¶
汛鄭衆班勇徐幹董卓夏侯尚皆甞為之魏晉宋後¶
<pb:KR3h0070_WYG_021-24a>¶
周亦有此官¶
¶
　　前將軍軍司馬　銅印鼻鈕¶
¶
　　左將軍軍司馬　銅印鼻鈕¶
¶
　　蜀先主建安中為左將軍以龎義為左將軍軍司馬¶
¶
　　軍假司馬(九)　銅印鼻鈕¶
¶
　　漢志軍假司馬為軍司馬副貳蕭望之遣御史按韓¶
延壽在東郡時試騎士軍假司馬千人持幢旁轂數¶
事¶
¶
<pb:KR3h0070_WYG_021-24b>¶
　　假司馬印(八)　銅印鼻鈕¶
¶
　　前漢班超以假司馬使西域¶
¶
　　詔假司馬(二)　銅印鼻鈕¶
¶
　　左將軍假司馬　(闕)　　　　後將軍假司馬¶
¶
　　别部司馬(十一)　銅印　鼻鈕者九　瓦鈕者二¶
¶
　　東漢志軍司馬比千石其别營領屬為别部司馬度¶
尚傳抗徐為宗資别部司馬擊太山賊又張超從朱¶
雋征黄巾為别部司馬¶
¶
<pb:KR3h0070_WYG_021-25a>¶
　　左將别部司馬　銅印瓦鈕¶
¶
　　右將别部司馬　銅印鼻鈕¶
¶
　　後將别部司馬　銅印瓦鈕¶
¶
　　軍曲¶
¶
　　軍曲　銅印臺鈕¶
¶
　　大將軍五部部下有曲曲有軍候一人軍曲候秩六¶
百石假候又為軍候之貳門有門候¶
¶
　　候印¶
¶
<pb:KR3h0070_WYG_021-25b>¶
　　軍曲候印(十)　俱銅印鼻鈕¶
¶
　　軍曲候之印　銅印龜鈕¶
¶
　　楊宗道印譜云漢武帝太初元年更印章以五字張¶
晏云漢據土德土數五故用五為印文若丞相則曰¶
丞相之印章諸卿及守相不足五字者亦以之字足¶
之¶
¶
　　軍假候印(四)　銅印鼻鈕¶
¶
　　強弩假候　銅印鼻鈕¶
¶
<pb:KR3h0070_WYG_021-26a>¶
　　北軍中候(二)　銅印穿鈕¶
¶
　　漢書百官志北軍中候一人秩六百石掌監五營員¶
吏七人候自得辟¶
¶
　　濟南候印　(闕)　　　　　　聚降尉右前候¶
¶
　　大夫印¶
¶
　　繡衣執法大夫印　銅印龜鈕¶
¶
　　文七作三行大夫作□蓋嶧山碑之篆法漢武時侍¶
御史又有繡衣直討出討姦猾理大獄而不常置後¶
<pb:KR3h0070_WYG_021-26b>¶
漢有御史中丞指法二人以佐大夫¶
¶
　　太守印¶
¶
　　隴東太守章　銅印龜鈕¶
¶
　　呉孟思云郡守秦官秦滅諸侯以其地為郡置守丞¶
尉各一人郡守秩二千石治民丞佐之尉典兵漢景¶
帝中元二年更郡守為太守西魏隴東郡後改為隴¶
州¶
¶
　　上黨太守章　銅印索鈕¶
¶
<pb:KR3h0070_WYG_021-27a>¶
　　東漢郡國志上黨郡秦置雒陽北千五百里長子銅¶
鞮十三城¶
¶
　　義興太守章　銅印龜鈕¶
¶
　　晉志惠帝永興元年以周玘創義討石氷割呉興之¶
陽羨并長城縣之北鄉置義鄉國山臨津并陽羨又¶
分丹陽之永世置永平及永世凡六縣立義興郡以¶
表玘之功屬揚州¶
¶
　　宜陽太守章　銅印龜鈕¶
¶
<pb:KR3h0070_WYG_021-27b>¶
　　宜陽縣兩漢及晉皆屬𢎞農郡後魏置宜陽郡開皇¶
初郡廢屬河南郡¶
¶
　　義城太守章　銅印龜鈕¶
¶
　　隋志襄陽郡穀城縣舊義城郡後周廢¶
¶
　　史印¶
¶
　　右將軍㑹稽内史印　銅印斗鈕中空刻印兩面合漢¶
丁為之者中央文朽處乃丁柄䆤食小㸃¶
¶
　　晉永和八年王羲之自䕶軍右將軍代王述為㑹稽¶
<pb:KR3h0070_WYG_021-28a>¶
内史唐太宗貞觀四年虞世南書孔子廟碑成刻石¶
以拓本進呈太宗加愛賜以此印是印歸虞¶
¶
　　司徒左長史印　銅印鼻鈕¶
¶
　　東漢百官志司徒公一人世祖即位為大司徒建武¶
二十七年去大字長史一人千石晉志加置左右長¶
史各一人秩千石而魏志孫詠為司徒左長史則魏¶
已加左右非始于晉也¶
¶
　　西平郡長史印　銅印鼻鈕¶
¶
<pb:KR3h0070_WYG_021-28b>¶
　　前漢表郡有丞邊郡又有長史秩皆六百石古今注¶
建武十四年罷邊郡太守丞長史領丞職¶
¶
　　龍驤將軍長史　銅印羊鈕¶
¶
　　宣惠長史之印¶
¶
　　司馬史印　銅印鼻鈕¶
¶
　　東漢志大將軍下長史司馬皆一人本注曰司馬主¶
兵如太尉又曰令史及御屬三十一人太抵掌治其¶
事者為令副貳為丞主書記者為史凡司馬皆千石¶
<pb:KR3h0070_WYG_021-29a>¶
而史不言其秩又晉鹵簿次司馬督在前中道左右¶
各司馬史三人¶
¶
　　令印¶
¶
　　太子率更令印¶
¶
　　率更令秦官顔師古曰常知漏刻故曰率更漢因之¶
有丞主簿庶子舍人更直職似光禄勲而屬詹事後¶
漢因之為太子少傅屬官魏因之晉主宮殿門户及¶
賞罰事銅印墨綬¶
¶
<pb:KR3h0070_WYG_021-29b>¶
　　典祠令印　銅印鼻鈕¶
¶
　　通志職官畧東晉元帝太興元年始置九分食一王¶
國有傳友典書令丞文學郎中令中尉大農左右常¶
侍内史將軍典祠典衛學官令治書中尉世子庶子¶
陵廟牧長謁者中大夫舍人典府等鍾嶸詩品有宋¶
典祠令任曇緒¶
¶
　　中牟令印　銅印鼻鈕¶
¶
　　漢制列侯所食邑曰國皇太后公主所食曰邑有蠻¶
<pb:KR3h0070_WYG_021-30a>¶
夷曰道凡縣萬户以上為令減萬户為長侯國為相¶
秩次亦如之皆秦制也漢因之中牟在鄭州滎陽¶
¶
　　江都令印　銅印鼻鈕　東漢屬廣陵郡¶
¶
　　故道令印　銅印鼻鈕　屬武都郡出曹參世家¶
¶
　　&KR1581;令之印　銅印鼻鈕　&KR1581;音胎屬右扶風一名武功¶
¶
　　封丘令印　銅印瓦鈕　東漢屬陳留郡¶
¶
　　穀城令印　銅印鼻鈕　東漢穀城屬東郡¶
¶
　　新城令印　銅印鼻鈕　東漢屬河南尹¶
¶
<pb:KR3h0070_WYG_021-30b>¶
　　尋陽令印　銅印鼻鈕　漢屬廣江郡¶
¶
　　居巢令印　銅印鼻鈕　東漢志有居巢侯國屬廬江郡¶
¶
　　尚畀令印　銅印鼻鈕¶
¶
　　尚(闕)令印　(闕)¶
¶
　　新豐令印　銅印鼻鈕　屬雒陽¶
¶
　　永新令印　銅印鼻鈕¶
¶
　　阜陵令印　銅印鼻鈕　西漢屬零陵郡¶
¶
　　金城令印　銅印鼻鈕　漢晉皆屬金城郡¶
¶
<pb:KR3h0070_WYG_021-31a>¶
　　樊令之印　銅印鼻鈕　前漢屬東平國後漢晉屬任¶
城國¶
¶
　　下相令印　銅印鼻鈕　秦屬泗水郡漢屬淮陽東漢¶
屬下邳¶
¶
　　髙安令印　銅印鼻鈕　晉安帝義熙初分沮陽縣置¶
¶
　　安寧令印　銅印鼻鈕　按漢志安寧侯國屬豫章郡¶
¶
　　安豐令印　銅印鼻鈕　前漢屬六安國後漢屬廬江¶
郡¶
¶
<pb:KR3h0070_WYG_021-31b>¶
　　丞印¶
¶
　　受降太尉丞印　(闕)¶
¶
　　(闕)　太守丞印　(闕)¶
¶
　　漢志郡志太守一人二千石丞一人秩六百石¶
¶
　　弋陽郡丞之印　銅印龜鈕¶
¶
　　魏分汝南江夏郡置弋陽郡¶
¶
　　立義丞印　銅印瓦鈕¶
¶
　　前漢表凡校尉都尉皆有丞漢建安中龎德為立義¶
<pb:KR3h0070_WYG_021-32a>¶
將軍呉孫和以屈幹為立義都尉¶
¶
　　平尹丞印　(闕)　　　　　　軍司馬丞印　銅印鼻¶
鈕¶
¶
　　横海侯丞　銅印鼻鈕　　　軍曲侯丞印　銅印龜¶
鈕¶
¶
　　樂浪前尉丞　銅印鼻鈕　　木禾丞印(闕)¶
¶
　　容城丞印　銅印瓦鈕¶
¶
　　漢縣有丞尉及諸曹掾後漢縣諸曹畧如郡員¶
¶
<pb:KR3h0070_WYG_021-32b>¶
　　寧陽丞印　銅印鼻鈕¶
¶
　　祋栩丞印　銅印鼻鈕　漢左馮翊有祋栩縣景帝二¶
年置¶
¶
　　農前丞印　(闕)　　　　　農府丞印　銅印壇鈕¶
多睦子家丞　銅印鼻鈕¶
¶
　　漢列侯有家丞而王莽置五等爵有公侯伯子男莽¶
盡封王氏五服皆以睦為號姚媯田陳之封亦然其¶
封小功之屬為子多睦子必莽小功之屬也然莽所¶
<pb:KR3h0070_WYG_021-33a>¶
改縣如建睦加睦𢎞睦季睦以睦為名者十有三未¶
聞多睦蓋以縣封者皆期親侯國若子男之封地鄉¶
亭故志所不録也而莽雖於始建國四年授諸侯茅¶
土以圖簿未足授國邑且令受奉都内故初睦侯姚¶
恂始睦侯媯昌雖侯亦不見他志子男未有分地無¶
足疑也¶
¶
　　梁旁家丞　銅印鼻鈕¶
¶
　　東漢百官志列侯舊有行人洗馬門大夫凡五官中¶
<pb:KR3h0070_WYG_021-33b>¶
興以來食邑千户以上置家丞庶子各一人不滿千¶
户不置家丞又悉省行人洗馬門大夫¶
¶
　　長印¶
¶
　　永昌長印　銅印鼻鈕　晉零陵郡有永昌縣¶
¶
　　前漢表縣城萬户為長秩五百石至三百石¶
¶
　　宣威長印　銅印鼻鈕　趙寕長印　銅印鼻鈕¶
¶
　　武德長印　銅印鼻鈕　東漢屬河内郡¶
¶
　　雎陵長印　銅印鼻鈕　東漢屬下邳國¶
¶
<pb:KR3h0070_WYG_021-34a>¶
　　州陵長印　銅印鼻鈕　屬南郡王莽改為江夏東漢¶
復為州陵¶
¶
　　堵陽長印　銅印鼻鈕　東漢屬南陽郡¶
¶
　　封德長印　銅印鼻鈕　　　廣化長印(闕)¶
¶
　　廣陽長印　(闕)　　　　　　綏逋長印(闕)¶
¶
　　封溪長印　銅印瓦鈕　文極古拙字皆𨽻法¶
¶
　　防東長印　銅印鼻鈕　東漢山陽郡有防東縣¶
¶
　　新昌長印　銅印鼻鈕　西漢屬遼東郡¶
¶
<pb:KR3h0070_WYG_021-34b>¶
　　新豐長印(二)　銅印鼻鈕　屬京兆漢髙祖七年置¶
¶
　　按西京雜記云太上皇徙長安居深宮悽慘不樂髙¶
帝乃作新豐移諸舊人實之太上皇乃悦髙帝常祭¶
枌榆之社衢巷棟宇物色惟舊士女老幼相攜路首¶
各知其室放犬羊雞鴨於通塗亦竟識其家匠人胡¶
寛所營也¶
¶
　　沮長之印　銅印鼻鈕　漢臨沮屬南郡後周置沮州¶
故鄣長印(二)　銅印鼻鈕　秦鄣郡故城故漢以名縣¶
<pb:KR3h0070_WYG_021-35a>¶
(闕)寧長印　銅印鼻鈕　　　浦陽長印　(闕)¶
¶
　　𤣥平長印　銅印鼻鈕　　　萬安長印　(闕)¶
¶
　　津梧長印　銅印鼻鈕　晉屬九真郡¶
¶
　　昌邑長印　銅印鼻鈕　漢屬山陽郡¶
¶
　　餘杭長印　銅印鼻鈕　屬呉郡¶
¶
　　沛祠祀長　銅印鼻鈕¶
¶
　　西漢志王國有祠祀長本注曰祠祀比四百石又韋¶
𤣥成傳髙祖時令諸侯王都皆立太上皇廟至惠帝¶
<pb:KR3h0070_WYG_021-35b>¶
尊髙帝為太祖廟景帝尊孝文為太宗廟行所甞幸¶
郡國各立太祖太宗廟合百六十七所則沛固宜有¶
此官也又按景帝中元六年更太祝名為祠祀髙帝¶
紀班固贊曰髙祖即位置祠祀官則祠祀實髙祖所¶
置也¶
¶
　　稻農左長　(闕)　　　　　　彭城醫長　銅印鼻鈕¶
¶
　　府印¶
¶
　　中藏府印(闕)¶
¶
<pb:KR3h0070_WYG_021-36a>¶
　　東漢百官志中藏府令一人六百石本注曰掌中幣¶
帛金銀諸貨物丞一人¶
¶
　　事印¶
¶
　　司𨽻從事　銅印鼻鈕¶
¶
　　後漢志司𨽻從事史十二人秩百石¶
¶
　　立義從事　(闕)¶
¶
　　立義行事　銅印鼻鈕¶
¶
　　孟思印譜云後漢有立義將軍西域志車師後王毅¶
<pb:KR3h0070_WYG_021-36b>¶
燉煌行事注行事謂行長史事漢桂陽太守周憬碑¶
陰有故行事耒陽華夏蜀志馬騰為軍行事領部衆¶
又南朝以郡太守行州事者皆稱行事¶
¶
　　相印¶
¶
　　秉德侯相　銅印瓦鈕¶
¶
　　列侯所食縣為侯國毎國置相一人其秩各如本縣¶
注曰主治民如令長不臣也但納租于後以户數為¶
限¶
¶
<pb:KR3h0070_WYG_021-37a>¶
　　廣望侯相　(闕)　　　　　　永(闕)山國相印(闕)¶
長社侯相　銅印鼻印　東漢有長社侯國屬潁川郡¶
¶
　　宰印¶
¶
　　就都亭宰印　銅印鼻鈕¶
¶
　　王莽傳始建國元年改縣令長曰宰漢志蜀郡廣都¶
縣莽曰就都亭又莽傳縣以亭名者三百六十以應¶
符命文也¶
¶
　　佐印¶
¶
<pb:KR3h0070_WYG_021-37b>¶
　　郡五官佐　銅印塗金鋭鈕¶
¶
　　漢制五官掾秩百石州郡有掾皆自辟除之蘭亭詩¶
有郡五官佐謝懌¶
¶
　　士印¶
¶
　　偏將軍中士　銅印龜鈕¶
¶
　　使者印¶
¶
　　萬安使者章(闕)¶
¶
　　父老印¶
¶
<pb:KR3h0070_WYG_021-38a>¶
　　漢三老信印　銅印龜鈕¶
¶
　　漢髙帝紀二年詔舉民年五十以上修行能率衆為¶
善者置以為鄉三老卿各一人擇鄉三老一人以為¶
縣三老與縣丞尉以事相教勿復徭戌¶
¶
　　里中父兄私印　銅印鼻鈕¶
¶
　　倉印¶
¶
　　倉印　銅印　銅甚薄分其長而三文隆其中一段比¶
印倍厚為鈕色如碧玉鈕左一淺竅不透右¶
¶
<pb:KR3h0070_WYG_021-38b>¶
　　按漢制太倉令丞主管受郡國轉漕穀¶
¶
　　蠻夷王印¶
¶
　　部洛王章　銅印龜鈕¶
¶
　　西漢百官志四夷國王率衆王歸義侯邑君邑長皆¶
有丞比郡縣¶
¶
　　晉歸義夷王(二)　銅印塗金槖佗鈕¶
¶
　　晉歸義羌王　銅印塗金兔鈕¶
¶
　　蠻夷君印¶
¶
<pb:KR3h0070_WYG_021-39a>¶
　　晉蠻夷率善邑君¶
¶
　　漢青衣道夷長令田内屬安帝増令田爵號為奉通¶
邑君魏東夷傳有率善邑君今曰晉蠻夷者南蠻通¶
曰蠻夷也¶
¶
　　蠻夷侯印¶
¶
　　蠻夷邑侯　(闕)¶
¶
　　蠻夷長印¶
¶
　　漢率衆長　(闕)¶
¶
<pb:KR3h0070_WYG_021-39b>¶
　　漢歸義胡師長　銅印兔鈕¶
¶
　　東漢書稽胡散居離石以西安定以東¶
¶
　　晉率善胡秋長　(闕)¶
¶
　　姜堯章云歴代印文皆不稱代惟率善今則曰魏率¶
善某官晉率善某官¶
¶
　　蠻夷邑長印¶
¶
　　漢叟邑長　銅印獸鈕¶
¶
　　尚書牧誓注有蜀叟孔頴達曰叟蜀夷之别名漢興¶
<pb:KR3h0070_WYG_021-40a>¶
平元年馬騰劉範謀誅李傕益州牧劉焉遣叟兵五¶
千助之¶
¶
　　漢夷邑長　銅印駝鈕¶
¶
　　漢青羌邑長　銅印駝鈕¶
¶
　　羌乃三苗姜姓之裔又西戎牧人散處三河之間¶
¶
　　魏率善羌邑長　(闕)　　　　晉率善羌邑長　銅印¶
駝鈕¶
¶
　　晉率善氐邑長　銅印駝鈕¶
¶
<pb:KR3h0070_WYG_021-40b>¶
　　氐西南夷種散處廣漢之西¶
¶
　　晉率善胡邑長　銅印駝鈕¶
¶
　　晉鮮卑率善邑長　銅印駝鈕¶
¶
　　晉烏桓率善邑長　銅印駝鈕¶
¶
　　晉髙句驪率善邑長　銅邑駝鈕¶
¶
　　東漢鮮卑都鮮卑山在栁城郡界¶
¶
　　東漢髙驪屬𤣥菟郡遼山遼水所出¶
¶
　　蠻夷阡長印¶
¶
<pb:KR3h0070_WYG_021-41a>¶
　　漢阡長印　銅印駝鈕¶
¶
　　漢匈奴各自置阡長陌長仟長者千人之長也¶
¶
　　漢叟仟長¶
¶
　　魏率善叟仟長　銅印駝鈕¶
¶
　　魏率善胡仟長　銅印駝鈕¶
¶
　　晉率善胡仟長　銅印駝鈕¶
¶
　　晉屠各率善仟長　銅印駝鈕¶
¶
　　晉蠻夷率善仟長　銅印虺鈕¶
¶
<pb:KR3h0070_WYG_021-41b>¶
　　漢書槃弧之後號蠻夷今曰蠻夷者南蠻之通稱也¶
其地多蛇虺故為虺鈕¶
¶
　　蠻夷佰長印¶
¶
　　漢歸義胡佰長　銅印環鈕¶
¶
　　魏率善羌佰長　銅印鼻鈕¶
¶
　　魏率善氐佰長　銅印駝鈕¶
¶
　　魏率善胡佰長　銅印駝鈕¶
¶
　　魏烏丸率善佰長　銅印駝鈕¶
¶
<pb:KR3h0070_WYG_021-42a>¶
　　魏屠各率善佰長　銅印駝鈕¶
¶
　　晉率善羌佰長　銅印駝鈕¶
¶
　　晉率善氐佰長　銅印駝鈕¶
¶
　　晉匈奴率善佰長　銅印駝鈕¶
¶
¶
¶
¶
<pb:KR3h0070_WYG_021-42b>¶
¶
¶
¶
¶
¶
¶
¶
¶
　　六藝之一録卷二十二¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.605960
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 125
<pb:KR3h0070_WYG_125-1a>¶
　　欽定四庫全書¶
¶
　　六藝之一録卷一百二十六　　錢唐倪濤撰¶
¶
　　石刻文字一百二(集録金石序記)¶
¶
　　歐陽文忠集古録序¶
¶
　　物常聚於所好而常得於有力之彊有力而不好好之¶
而無力雖近且易有不能致之象犀虎豹蠻夷山海殺¶
人之獸然其齒角皮革可聚而有也玉出崐崘流沙萬¶
里之外經十餘譯乃至乎中國珠出南海常生深淵採¶
<pb:KR3h0070_WYG_125-1b>¶
者腰絙而入水形色非人徃徃不出則下飽蛟魚金礦¶
于山鑿深而穴逺篝火餱糧而後進其崖崩窟塞則遂¶
葬於其中者率常數十百人其逺且難而又多死禍常¶
如此然而金玉珠璣世常兼聚而有也凢物好之而有¶
力則無不至也湯盤孔鼎岐陽之鼔岱山鄒嶧㑹稽之¶
刻石與夫漢魏已來聖君賢士栢碑彛器銘詩序記下¶
至古文籀篆分𨽻諸家之字書皆三代以來至寳怪竒¶
偉麗工妙可喜之物其去人不逺其取之無禍然而風¶
<pb:KR3h0070_WYG_125-2a>¶
霜兵火湮淪磨滅散棄於山崖墟莽之間未嘗收拾者¶
由世之好者少也幸而有好之者又其力或不足故僅¶
得其一二而不能使其聚也夫力莫如好好莫如一予¶
性顓而嗜古凢世人之所貪者皆無欲於其間故得一¶
其所好於斯好之巳篤則力雖未足猶能致之故上自¶
周穆王以來下更秦漢隋唐五代外至四海九州名山¶
大澤窮崖絶谷荒林破冡神仙鬼物詭怪所傳莫不皆¶
有以為集古錄以謂傳寫失真故因其石本軸而藏之¶
<pb:KR3h0070_WYG_125-2b>¶
有卷帙次第而無時世之先後蓋其取多而未已故隨¶
其所得而録之又以謂聚多而終必散乃撮其大要别¶
為録目因并載夫可與史傳正其闕謬者以傳後學庶¶
益於多聞或譏予曰物多則其勢難聚聚久而無不散¶
何必區區於是哉予對曰足吾所好玩而老焉可也象¶
犀金玉之聚其能果不散乎予固未能以此而易彼也¶
廬陵歐陽脩序¶
¶
　　歐陽棐集古録目序¶
¶
<pb:KR3h0070_WYG_125-3a>¶
　　集古録既成之八年家君命棐曰吾集録前世埋没缺¶
落之文獨取世人無用之物而藏之者豈徒出於嗜好¶
之僻而以為耳目之玩哉其為所得亦巳多矣故嘗序¶
其説而刻之又跋於諸卷之尾者二百九十六篇序所¶
謂可與史傳正其闕謬者已粗備矣若撮其大要别為¶
目録則吾未暇然不可以闕而不備也棐退而悉發千¶
卷之藏而考之曰嗚呼可謂詳矣蓋自文武以來迄於¶
五代盛衰得失賢臣義士姦雄賊亂之事可以動人耳¶
<pb:KR3h0070_WYG_125-3b>¶
目者至於釋氏道家之言莫不皆有然分散零落數千¶
百年而後聚於此則亦可謂難矣其聚之既難則其久¶
也又將遂散而無傳宜公之惜乎此也於是各取其書¶
撰之人事跡之始終所立之時世而著之為一十卷以¶
附於跋尾之後夫此千卷之書者刻之金石託之山崖¶
未嘗不為無窮之計也然必待集録而後著者豈非以¶
其繁而難於盡傳哉故著其大略而不道其詳者公之¶
志也熈寧二年二月記¶
¶
<pb:KR3h0070_WYG_125-4a>¶
　　朱長文碑刻録後序¶
¶
　　名者聖人之所以勵中人也朝廷之臣以忠義相髙山¶
林之士以志操自處至于建一事創一物皆欲有以傳¶
後及夫釋老之流亦各思著其言教此不惟其性之所¶
然皆知其名之可貴也人生天地間如晨飈石火之速¶
其至於七十者幾希而名之所垂或千萬齡而無窮是¶
亦可尚也故古之君子惟物之久而可托以名者莫過¶
乎金石是以書而勒之然而風日之所消礫樵牧之所¶
<pb:KR3h0070_WYG_125-4b>¶
&KR0008;鑠陵谷之所遷易丘墓之所湮没或磨滅無聞或刓¶
缺難辯誠為可嘆息也石刻始於周行於秦漢而極盛¶
於唐今周秦之迹僅有存者漢𨽻亦時見於郡國間唐¶
碑不可勝數矣又不知千百世之後所遺者復幾何耶¶
予故據所聞見者僅録其名以遺好事者使可以求之¶
也然自古石刻不在録中者蓋多矣余不能悉知也自¶
五代至於皇朝碑碣尚完而衆聴所易聞不必繁述云¶
¶
　　趙德夫金石録序¶
¶
<pb:KR3h0070_WYG_125-5a>¶
　　余自少小喜從當世學士大夫訪問前代金石刻辭以¶
廣異聞後得歐陽文忠公集古錄讀而賢之以為是正¶
譌謬有功於後學甚大惜其尚有漏落又無嵗月先後¶
之次思欲廣而成書以傳學者於是益訪求藏畜凢廿¶
年而後粗備上自三代下訖隋唐五季内自京師達於¶
四方遐邦絶域夷狄所傳倉史以來古文竒字大小二¶
篆分𨽻行草之書鐘鼎簠簋尊敦甗鬲槃杅之銘詞人¶
墨客詩歌賦頌碑志叙記之文章名卿賢士之功烈行¶
<pb:KR3h0070_WYG_125-5b>¶
治至於浮屠老子之説凢古物竒器豐碑巨刻所載與¶
夫殘章斷畫磨滅而僅存者略無遺矣因次其先後為¶
二千卷余之致力於斯可謂勤且久矣非特區區為玩¶
好之具而已也蓋嘗竊以謂詩書以後君臣行事之迹¶
悉載於史雖是非褒貶出於秉筆者私意或失其實然¶
至其善惡大節有不可誣而又傳之既久理當依據若¶
夫嵗月地理官爵世次以金石刻考之其牴牾十常三¶
四蓋史牒出於後人之手不能無失而刻詞當時所立¶
<pb:KR3h0070_WYG_125-6a>¶
可信不疑則又考其異同參以他書為金石録卅卷至¶
於文詞之媺惡字畫之工拙覽者當自得之皆不復論¶
嗚呼自三代以來聖賢遺迹著於金石者多矣蓋其風¶
雨侵蝕與夫樵夫牧童毁傷淪棄之餘幸而存之者止¶
此爾是金石之固猶不足恃然則所謂二千卷者終歸¶
于磨滅而余之是書有時而或傳也孔子曰飽食終日¶
無所用心難矣哉不有博奕者乎為之猶賢乎已是書¶
之成其賢於無所用心豈特博奕之比乎輒録而傳諸¶
<pb:KR3h0070_WYG_125-6b>¶
後世好古博雅之士其必有補焉東武趙明誠序¶
¶
　　劉斯立金石録序¶
¶
　　東武趙明誠德父家多前代金石刻倣歐陽公集古所¶
論以考書傳諸家同異訂其得失著金石録三十卷别¶
白牴牾實事求是其言斤斤甚可觀也昔文籍既繁竹¶
素紙札轉相謄寫彌久不能無誤近世用墨板模印便¶
於流本而一有所失更無别本是正然則謄寫模印其¶
為利害之數畧等又前世載筆之士所見所聞與其所¶
<pb:KR3h0070_WYG_125-7a>¶
傳不能無同異亦或意有軒輊情流事遷則遁離失實¶
後學搜抉證驗力多功寡此校讐之士抱槧懐鈆所以¶
汲汲也昔人欲刋定經典及醫方或謂經典同異未有¶
所傷非若醫方能致夀夭陶𢎞景亟稱之以為知言彼¶
哉卑陋一至於此或譏邢卲不善讐書邵曰誤書思之¶
更是一適且别本是正猶未敢曰可而欲以思得之其¶
訛有如此者惟金石刻出於當時所作身與事接不容¶
偽妄皎皎可信前人勤渠鄭重以遺來世惟恐不逺固¶
<pb:KR3h0070_WYG_125-7b>¶
非以為夸而好古之士忘寢廢食而求常恨不廣耳豈¶
專以為玩哉余登泰山覩秦相斯所刻退而按史遷所¶
記大凢百四十有六字而差失者九字以此積之諸書¶
浩博其失胡可勝言而信書之人守目所見知其違戾¶
猶弗能深考猥曰是碑之誤其殆未之思乎若乃庸夫¶
野人所述其言不雅馴則望而知之且差易耳今德父¶
之藏既甚富又選擇多善而探討去取雅有思致其書¶
誠有補于學者亟索余文為序竊獲附姓名於篇末有¶
<pb:KR3h0070_WYG_125-8a>¶
可喜者于是乎書政和七年九月十日河間劉跂序¶
¶
　　李易安金石録後序(洪容齋節本)¶
¶
　　東武趙明誠德甫清憲丞相中子也著金石録三十¶
篇上自三代下訖五季鼎鐘甗鬲盤匜尊爵之欵識¶
豐碑大碣顯人晦士之事蹟見於石刻者皆考正譌¶
謬去取褒貶凢為卷二千其妻易安李居士平生與¶
之同志趙没後愍悼舊物之不存乃作後序極道遭¶
罹變故本末今龍舒郡庫刻其書而此序不見取比¶
<pb:KR3h0070_WYG_125-8b>¶
獲見元稿於王順伯因為撮述大槩云¶
¶
　　予以建中辛巳歸趙氏時丞相作吏部侍郎家素貧儉¶
德甫在太學每月朔望謁告出質衣取半千錢步入相¶
國寺市碑文書畫歸相對展玩咀嚼後二年從官便有¶
窮盡天下古文竒字之志傳寫未見書買名人書畫古¶
竒器有持徐熈牡丹圖求錢二十萬留信宿計無所得¶
捲還之夫婦相向惋悵者數日及連守兩郡竭俸入以¶
事鈆槧每獲一書即日勘校裝緝得名畫彛器亦摩玩¶
<pb:KR3h0070_WYG_125-9a>¶
舒卷摘指疵病盡一燭為率故紙札精緻字畫全整冠¶
於諸家毎飯罷坐歸來堂烹茶指堆積書史言某事在¶
某書某卷第幾頁第幾行以中否勝負為飲茶先後中¶
則舉否大笑或至茶覆懐中不得飲而起凢書史百家¶
字不刓缺本不誤者輒市之儲作副本靖康丙午德甫¶
守淄聞敵犯京師視盈箱溢篋戀戀悵怏知其必不為¶
已物建炎丁未奔太夫人喪南來既長物不能盡載乃¶
先去書之印本重大者畫之多幅者器之無欵識者巳¶
<pb:KR3h0070_WYG_125-9b>¶
又去書之監本者畫之平常者器之重大者所載尚十¶
五車連艫渡淮江其淄州故第所鎖十間屋期以明年¶
具舟載之又化為煨燼己酉嵗六月德甫駐家池陽獨¶
赴行都自岸上望舟中告别予意甚惡呼曰如傳聞城¶
中緩急奈何遥應曰從衆必不得已先棄輜重次衣衾¶
次書册次卷軸次古器獨宗器者可自負抱與身俱存¶
亡勿忘之徑馳馬去秋八月德甫以病不起時六宫徃¶
江西予遣二史部所存書二萬卷金石刻二千本先徃¶
<pb:KR3h0070_WYG_125-10a>¶
洪州至冬敵陷洪遂盡委棄所謂連艫渡江者又散為¶
雲煙矣獨餘輕小卷軸寫本李杜韓栁集世説鹽鐵論¶
石刻數十副軸鼎鼐十數及南唐書數篋偶在卧内巋¶
然猶存上江既不可徃乃之台温之衢之越之杭寄物¶
於嵊縣庚戌春官軍收叛卒悉取去入故李將軍家巋¶
然者十失五六猶有五七簏挈家寓越城一夕為盜穴¶
壁負五簏去盡為吴説運使賤價得之僅存不成部帙¶
殘書策數種忽閲此書如見故人因憶德甫在東萊靜¶
<pb:KR3h0070_WYG_125-10b>¶
治堂裝褾初就芸籖縹帶束十卷作一帙日校二卷又¶
跋一卷此二千卷有題跋者五百二卷耳今手澤如新¶
墓木已拱乃知有有必有無有聚必有散亦理之常又¶
何足道所以區區記其終始者亦欲為後世好古博雅¶
者之戒云¶
¶
　　時紹興四年也易安年五十二矣自叙如此予讀其¶
文而悲之為識於是書¶
¶
　　樓攻媿跋東觀餘論¶
¶
<pb:KR3h0070_WYG_125-11a>¶
　　雲林子妙於考古是書久行於世余尤所篤好惜其訛¶
舛尚多每欲手寫以傳好事者未暇也著作莊子禮欲¶
得善本傳後再為詳校而寄之王順伯厚之嘗言本朝¶
始自歐陽公集古録千卷趙德父金石録至二千卷考¶
訂甚工然猶未免差誤惟雲林之書為盡善順伯蓄古¶
刻甚富論議不茍余觀此書辨析隠奥上下千古皆前¶
賢所未發後人所難及脩撰劉公燾紫微董公逌皆鴻¶
博之士與之言自以為不及也以雲林之美才又仕於¶
<pb:KR3h0070_WYG_125-11b>¶
洛多見故家名帖及居館閣盡見太清樓所藏異書時¶
方承平鼎彛古器具見制作欵識之舊嘗自言曰考校¶
徃古事蹟先須孰讀强記遇事加之精審決無疎略又¶
謂歐陽考校非所長則此書宜無毫髪之恨及細讀之¶
尚有疑焉如米襄陽疑李斯書謂不知何人書雲林則¶
曰乃李陽氷篆明州刺史裴公紀德碣中字可謂精確¶
矣然謂史籀書&KR0008;州䨽易□系能辨其字殊無三代體¶
與其詞皆唐人筆顧不知正以紀德碣額縮而小之既¶
<pb:KR3h0070_WYG_125-12a>¶
全取&KR0008;州&KR1548;三字又移明為易□系皆取其半&KR0008;乃碧¶
落碑中唐字陽氷素好碧落碑故用其字雲林誤以為¶
揚殆未之考也王大令靜息帖礜石事異苑謂曹公同¶
王粲見此而雲林謂劉表在荆州時未知何據題河南¶
王氏所藏子敬帖云太極璇題猶重書自注云謂不書¶
太極殿榜然選詩所謂璇題納行月者乃謂以玉餙椽¶
頭如孟子之言榱題非題扁之題也王世將表云頓乏¶
勿勿雲林引顔氏家訓云世中書翰多稱勿勿又引杜¶
<pb:KR3h0070_WYG_125-12b>¶
牧之詩浮生長勿勿謂古人詩中用之不特稱於書翰¶
顔之推在牧之數百年之前似難以此詩為證跋右軍¶
甘蔗帖云蔗似竹於文從焉此帖以之俗從草非是按¶
説文解字蔗從草在草部不得為非是以是益知考古¶
著書之不易云雲林夀止四十而精博如此余年七十¶
有四聞見寡陋心顧好之不自知其可笑也鍾王以來¶
多以意行筆雲林躭玩古帖與之俱化如隠之為隠最¶
之為㝡之類尚衆此既為小學而作亦略為正其㸃畫¶
<pb:KR3h0070_WYG_125-13a>¶
不敢自謂詳盡更俟博雅君子相與正之嘉定二年四¶
明樓鑰書於攻媿齋¶
¶
　　附　毛晉書元豐題跋後云余嘗論東觀餘論力排¶
六一居士集古録瑕處將謂吹求無剰矣及閲子固¶
跋中如江紅二亖周昕李翕之類不得不正永叔之¶
失子曰吾猶及史之闕文也今亡矣夫蘇子瞻所以¶
痛戒妄改古人文字云毛晉識¶
¶
　　董弅廣川書跋序¶
¶
<pb:KR3h0070_WYG_125-13b>¶
　　弅家自上世以來廣蓄異書多有前人真蹟先君生而¶
穎悟刻苦務學博極羣書討究詳閲必探本原三代而¶
上鍾磬鼎彛既多有之其欵識在祕府若好事之家必¶
宛轉求訪得之而後已前代石刻在逺方若深山窮谷¶
河心水濱者亦托人轉橅墨本知識之家與先君相遇¶
必悉示所藏祈别真贗訂證源流若書畫題跋若事干¶
治道必反覆詳盡冀助教化其本禮法可為世範者必¶
加顯異以垂模楷或涉同異事出疑似者必旁證他書¶
<pb:KR3h0070_WYG_125-14a>¶
使昭然易見探古人用意之精巧偽不能惑察良工之¶
所能臨摹不能亂爰自南渡鄉闗隔絶先世所藏莫知¶
在亡或已散逸過江隨行所攜敗於兵火今所得於煨¶
燼之餘年來為裒集在者得書跋釐為十卷畫跋六卷¶
繕寫藏諸家廟别録以示子孫俾知先君博物洽聞古¶
今鮮儷無墜家訓庶或師範其萬一焉爾紹興丁丑嵗¶
十月丙辰孤弅謹序¶
¶
　　毛晉書廣川書跋後云鄭康成漢世碩儒弗識犧牛¶
<pb:KR3h0070_WYG_125-14b>¶
之鼎歐陽脩宋朝宗匠誤辯靈臺之碑甚矣博古之¶
不易也董子在政和間鑒定祕閣所藏悉三代法物¶
名器一一詳論精核若故有之物而素所習玩者此¶
豈天欲顯神寳於世必生畸人為之發揚宣暢耶同¶
朝惟校書郎黄長睿相與商確為千古知已長睿著¶
古器説四百餘篇載在圖經董子則有書跋十卷雜¶
入金石字蹟之類岐陽鼔文從來盡謂宣王獵碣耳¶
獨反覆辯其非何故鄭漁仲便居之不疑是以讀書¶
<pb:KR3h0070_WYG_125-15a>¶
貴具隻眼也海虞毛晉識¶
¶
　　洪景伯𨽻釋序¶
¶
　　秦燔書廢古訓而官獄多事乃令下杜人程邈作小篆¶
而邈復獻𨽻書所以施之徒隸趨簡易也亦曰佐書漢¶
魏之際蔡邕鍾繇梁鵠邯鄲淳俱有書名後魏酈道元¶
注水經漢碑之並川者始見其書蓋數十百餘陵遷谷¶
變火焚風剥至宣政和間已亡其十八本朝歐陽公趙¶
明誠好藏金石刻漢𨽻之著録者歐陽氏七十五卷趙¶
<pb:KR3h0070_WYG_125-15b>¶
氏多歐陽九十三卷而闕其六自中原厄於兵南北壤¶
斷遺刻耗矣予三十年訪求尚闕趙録四之一而近歲¶
新出者亦三十餘趙蓋未見也既法其字為之韻復辯¶
其文為之釋使學𨽻者藉書以讀碑則歴歴在目而咀¶
味菁華亦翰墨之一助唯老子張公神費鳳三數碑有¶
撰人名字若華山亭為衛覬之文見於他説者財一二¶
爾其文或險而難解澁而太鑿者譬之紀甗郜鼎皆三¶
代僅存之器其剥缺不成章與魏初之文數篇附於後¶
<pb:KR3h0070_WYG_125-16a>¶
如斷圭殘璧亦可寳自劉熹賈逵已下字畫不足取者¶
皆不著乾道三年正月八日鄱陽洪适景伯序¶
¶
　　刻隸釋小序云隸釋一集乃宋人洪适氏取兩漢迨¶
魏初碑碣之類有闗於𨽻書者而識之也其集摘取¶
歐陽公及子棐集古録趙明誠氏金石録并證以酈¶
道元水經註而更詳其遺缺焉在集古叙曰可與史¶
傳正其闕謬以傳後學庶益於多聞金石序曰史牒¶
出於後人之手不能無失而刻辭當時所立可信不¶
<pb:KR3h0070_WYG_125-16b>¶
疑識序曰學𨽻者籍書以讀碑則歴歴在目而咀味¶
菁華翰墨之一助是固兹集大意也而集古又曰風¶
霜兵火湮淪磨滅散棄於山崖墟莽之間金石曰聖¶
賢遺跡著於金石者多矣風雨侵蝕樵牧毁傷淪棄¶
幸存者無幾識曰陵遷谷變火焚風剥至今亡其什¶
八兹三言又世事之説也閲斯集者可以游藝矣可¶
以消世慮矣後學夏邑王雲鷺翀孺識¶
¶
　　洪景伯水經碑跋¶
¶
<pb:KR3h0070_WYG_125-17a>¶
　　右東漢及魏正始以前碑見於水經者如此周秦先漢¶
刻石皆用篆故不録有不著歲月疑似難明者亦并載¶
之道元網羅四方異聞所涉獵者廣博傳疑書疑宜有¶
譌誤而傳寫嵗久後人更失其真時無善本雌黄不可¶
妄下若袁梁王紛之類則又仍其舊也其碑到今不毁¶
者十財一二凢歐趙録中所無者世不復有之矣姑聚¶
其説以見思古之意夫物莫夀於金石而大書顯刻光¶
沈迹絶者不可勝計獨傳之竹帛猶可久此君子所以¶
<pb:KR3h0070_WYG_125-17b>¶
取乎編類之書也水經曰上郡王次仲變倉頡舊文為¶
隸秦皇三召不至令檻車送之次仲化為大鳥落翮於¶
居庸山中又曰篆字文繁無㑹劇務秦用𨽻人之省謂¶
之𨽻書或云即程邈於雲陽増損者孫暢之甞見青州¶
刺史説臨淄人發古冢得桐棺隠起為字言齊太公六¶
世孫胡公之棺惟三字是古餘同今𨽻書證知𨽻自出¶
古非始於秦其説固已二三案齊胡公以周孝王時卒¶
歴數世至宣王時始有大篆又數百年至秦有小篆既¶
<pb:KR3h0070_WYG_125-18a>¶
云𨽻出於篆不應篆未萌而隸先作也書傳多以隸為¶
程邈所作兩漢書亦云然當据正史為是異端之説非¶
所惑也¶
¶
　　洪景伯天下碑録跋¶
¶
　　右天下碑録凢十卷近世不知作者所載多唐人碑今¶
刪取其東漢者著於篇魏碑十數予所未見者亦附焉¶
姓名舛錯者悉存其故其所謂漢或有三國之漢與五¶
胡之漢者其所謂魏疑亦有元魏者非得碑不能區别¶
<pb:KR3h0070_WYG_125-18b>¶
也它日中原復為王土則志古之士可以按圖而求之¶
¶
　　洪景盧漢隸字源序¶
¶
　　漢𨽻字源六帙檇李婁君彦發所輯也其書甚清其抒¶
意甚勇其考賾甚精其立説甚當其沾丐後學甚富凢¶
見諸石刻若壺鼎刀鏡盆槃洗甓著録者三百有九起¶
東京建武訖鴻都建安殆二百年濫觴於魏晉者僅卅¶
而一光和骨立開元屭屓㸃畫之鑪錘法度之穾奥假¶
借之同而異發縱之簡而古合蔡中郎諸人筆力通神¶
<pb:KR3h0070_WYG_125-19a>¶
之妙皆聚此編憶吾兄文惠公自壯至老躭癖弗懈甞¶
區别為五種書曰釋曰纘曰韻曰圖曰續四者備矣唯¶
韻書不成以為蠧竭目力於摹寫至難觱旦旦而求之¶
字字而倣之雖衆史堵牆孫甥魚貫不堪替一筆也功¶
之弗就使獲覩是書且悉循其𨽻釋次第志之所底不¶
謁而同正應&KR0719;然起立興不得並時之嘆彦發曩嵗有¶
班馬字類突過諸家漢史之學予甞叙之矣今此帙刻¶
於髙明臺方通守吾州朱墨鮮暇趣了官事竟輒蕭然¶
<pb:KR3h0070_WYG_125-19b>¶
一室中厮輿側睨但見其放策欠伸搔頭揩眼而用心¶
獨苦之狀固所不克知彦發&KR0008;學有源委工辭章身端¶
行治名最三吳而諸公貴人不解收拾使周鼎斡棄與¶
康瓠等予頃備侍從承清問於燕閒宣昭聲光宜不辭¶
費顧亦不能一出諸口心焉負愧聊復再暢叙以自釋¶
云慶元三年十二月朔旦野處洪景盧叙¶
¶
　　陳直齋寳刻叢編序¶
¶
　　始歐陽兖公為集古録有卷帙次第而無時世先後趙¶
<pb:KR3h0070_WYG_125-20a>¶
德甫金石録廼自三代秦漢而下叙次之而不著所在¶
郡邑及鄭漁仲作系地系時二録亦疏略弗備其他如¶
諸道石刻録訪碑録之類於所在詳矣而考訂或缺焉¶
都人陳思儥書於都市士之好古博雅蒐遺獵忘以足¶
其所藏與夫故家之淪墜不振出其所藏以求售者徃¶
徃交於其肆且售且儥久而所閲滋多望之輒能别其¶
真贗一旦盡取諸家所録輯為一編以今九域京府州¶
縣為本而繫其名物於左昔人辨證審定之語具著之¶
<pb:KR3h0070_WYG_125-20b>¶
既鋟木首以遺余求識其端凢古刻所以貴重於世歐¶
陽公以來言之悉矣不待余言余獨感夫古今宇宙之¶
變火焚水漂陵隳谷湮雖金石之堅不足深恃載祀悠¶
緬其毁弗存存弗全者不勝數矣矧今河洺尚隔版圖¶
其幸而存且全可推搨者非邊牙市不可得得或賈兼¶
金固不能家有而人見之也則得是書而觀之猶可想¶
象彷彿於上下數千載間其不謂之有補於斯文矣乎¶
思市人也其為是編志於儥而已矣而於斯文有補焉¶
<pb:KR3h0070_WYG_125-21a>¶
視他書坊所刻或蕪穢不切徒費板墨靡㯶楮者可同¶
日語哉誠以是獲厚利亦善於擇術矣余故樂為書之¶
是亦栁河東述宋清之意云爾紹定辛卯小至直齋陳¶
伯玉文¶
¶
　　洪景伯集古録跋¶
¶
　　歐陽公集古録二卷公名脩字永叔廬陵人平生嗜古¶
有歴代石刻一千卷軸而藏之撮其大要為之説既刻¶
而傳於世矣嘉祐治平年公在政府時又各書其卷尾¶
<pb:KR3h0070_WYG_125-21b>¶
文或小異蓋竄定有先後也凢説漢𨽻者今録之張平¶
子碑南陽秦君額皆篆也左右生題名非文翁學生也¶
故去之其間姓名官稱嵗月文詞考證之誤者視𨽻釋¶
則可見也千卷之藏其傳不一再世而靡有孑遺矣聚¶
之難而散之易如此惜哉¶
¶
　　洪景伯集古録目跋¶
¶
　　歐陽君集古録目一卷君名棐字叔弼六一翁之季子¶
也仕至太常少卿直龍圖閣君佩趨庭之訓讀父之書¶
<pb:KR3h0070_WYG_125-22a>¶
摭其畧而目之凢集古所藏歐陽公未嘗無説獨三體¶
石經置而弗論豈有所疑而未決乎叔弼遂定作漢刻¶
蓋為儒林傳所誤中常侍曹騰死漢遣諌議大夫以特¶
進印綬贈之而此云贈騰為諫議非也其載碑碣如劉¶
熊碑在酸棗而云揚州費汎碑在湖州而云南京則有¶
不可盡信者¶
¶
　　洪景伯金石録跋¶
¶
　　趙氏金石録三卷趙君名明誠字德父密州諸城人故¶
<pb:KR3h0070_WYG_125-22b>¶
相挺之子也所藏三代彛器及漢唐前後石刻為目録¶
十卷辯證二十卷其稱漢碑者百七十有七其隂四十今¶
出其篆書者十四¶
¶
　　張平子後碑殘碑山陽麟鳳贊宗資墓天祿辟邪字¶
琅邪相王君墓闕銘逢府君墓石柱文永樂少府賈¶
君闕銘蜀郡太守任君神道蜀郡都尉王君神道小¶
黄令闕南陽太守秦君碑額河南尹蘓君碑額司空¶
掾陳君碑額¶
¶
<pb:KR3h0070_WYG_125-23a>¶
　　非東漢者二¶
¶
　　車騎將軍闕銘膠東令廟門碑¶
¶
　　𨽻釋所闕者蓋未判也掇其説載之趙君之書證據見¶
謂精博然以衛彈為街彈以緜竹令為縣令之類亦時¶
有誤者紹興中其妻易安居士李清照表上之趙君無¶
嗣李又更嫁其書行於世而碑亡矣¶
¶
　　王功載東觀餘論跋¶
¶
　　東觀餘論法帖刋誤上下二卷計二百一十七條乃宋¶
<pb:KR3h0070_WYG_125-23b>¶
祕書郎卲武黄伯思長睿撰辨别三代以來古器漢晉¶
以來碑刻研究欵識體製字畫真偽了然明白凢學古¶
臨池之士宜精究之佐既録其書又畧識于此云¶
¶
　　宋陳槱論古今石刻(負暄野録)¶
¶
　　古者金銅等器物其欵識文字皆以坯冶之後鐫刻非¶
若今人就範模中徑鑄成者余於武陵郡開元寺鐵塔¶
上見鐫刻經呪之屬皆是冶鑄後為之至于石刻率多¶
用麄頑石又字畫入石處甚深至于徑寸其鐫鑿直下¶
<pb:KR3h0070_WYG_125-24a>¶
徃徃至底乃反大於面所謂如蠧蟲鑽鏤之形非若後¶
世刻削豐上銳下似茶藥碾槽狀故古碑之乏也其畫¶
愈肥近世之碑多乏也其畫愈細愈肥而難漫愈細而¶
易滅余在漢上及襄峴間親見魏晉碑刻如此兼石既¶
麄頑自然難壊後世石雖精好然却易剥缺于是知古¶
人作事不茍非今人所能及也¶
¶
　　陳槱論前漢無碑　又論古碑毁壊¶
¶
　　集古目録并金石録所載自秦碑之後凢稱漢碑者悉¶
<pb:KR3h0070_WYG_125-24b>¶
是後漢其前漢二百年中並無名碑但有金石刻銘識¶
數處耳歐陽公集古目録不載其説苐於答劉原父書¶
嘗及之趙明誠云西漢文字世不多有不知何為希罕¶
如此畧不可曉然金石録却載有陽朔磚數字故云希¶
罕言不多非無也予嘗聞之尢梁溪先生袤云西漢碑¶
自昔好古者固嘗旁求博訪片簡隻字搜括無遺竟不¶
之見如陽朔磚要亦非真一代之碑刻聞是新莽惡稱¶
漢德凢所在有石刻皆令仆而磨之仍嚴其禁不容略¶
<pb:KR3h0070_WYG_125-25a>¶
留至於秦碑乃更加營䕶遂得不毁故至今尚有存者¶
梁溪此言蓋有援據惜不曾再扣之予因記范石湖題¶
敵中項王廟詩云人間隠事有知音新(闕)　　　取秦¶
其事亦爾可發識者一笑近世洪景伯丞相著隸釋却¶
有前漢哀帝元夀中郫縣一碑或謂乃後人偽為者趙¶
德甫謂所著金石録夀于二千卷所載之碑由今觀之¶
信然石刻固非易朽之物其如隨時廢興摧毁非一前¶
輩所載元祐中丞相韓玉汝帥長安脩石橋督責甚峻¶
<pb:KR3h0070_WYG_125-25b>¶
村民急以應期悉皆磨石刻以代之前人之碑盡矣予¶
又聞蕭千岩云蔡拱之訪求石碑或蹊田害稼村民深¶
以為苦悉鑱鑿其文字或為柱礎帛碪畧不存留又亂¶
離已來凢城堡攻戰之處軍兵率取碑鑿為砲石摧毁¶
無餘凢此皆是時所遭遇而其仆壊之門殆非一端蓋¶
亦碑刻之一厄㑹也悲夫¶
¶
　　孫承澤跋歐陽公集古録墨蹟¶
¶
　　自歐陽公為集古録後曽子固亦作金石録五百卷趙¶
<pb:KR3h0070_WYG_125-26a>¶
明誠金石録二千卷葉石林取碑所載與史不合者為¶
金石類考五十卷洪文達适集漢魏間碑為𨽻釋凢四¶
十八卷昭武李内翰類其所有自夏后氏竟五代為博¶
古圖亦千卷近代楊慎有金石古文十四卷然如漢尹¶
宙碑曹全碑出自近日集中不載博物一事亦君子所¶
不廢也余見朱文公集云予少好古金石文字家貧不¶
能有其書獨時取歐陽子所集録觀其叙跋辨證之辭¶
以為樂遇適意時恍然若手摩挲其金石而目了其文¶
<pb:KR3h0070_WYG_125-26b>¶
義也既又悵然自恨身貧賤居處屏逺弗能盡致所欲¶
得如公之為者或寢食不怡竟日來泉南又得東武趙¶
氏金石録觀之大略如歐陽子書然銓序益條理考証¶
益精博予心益好之於是始胠其囊得先君子時所藏¶
與熹後所増益者凢數十種雖不多要皆竒古可玩悉¶
皆標飾因其刻石大小施横軸懸之壁間坐對循行卧¶
起恒不去目前不待披筐篋卷舒把玩而後為適也蓋¶
漢魏以前刻石制度簡朴或出竒詭皆有可觀存之足¶
<pb:KR3h0070_WYG_125-27a>¶
以佐嗜古者良非小助其近世刻石本製小者或為横¶
卷若書帙亦以意所便也蓋歐陽子書一千卷趙氏書¶
多倍之而予欲以此數十種者退而與之並則誠若不¶
可冀然安知積之久則不若是其富也耶觀朱文公之¶
所好則政不必以博物為喪志也¶
¶
¶
¶
<pb:KR3h0070_WYG_125-27b>¶
¶
¶
¶
¶
¶
¶
¶
¶
　　六藝之一録卷一百二十六¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.641393
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 245
<pb:KR3h0070_WYG_245-1a>¶
　　欽定四庫全書¶
¶
　　六藝之一録卷二百八十七　錢塘倪濤撰¶
¶
　　歴朝書論十七¶
¶
　　宋朱長文墨池編¶
¶
　　始予年十嵗時家君嘗教以顔忠烈書日臨一紙夜¶
則内諸庭家君亦頗悦之後益長則學為大經慕前¶
人著文辭至於少隙無它嗜好以書為事顧存心不¶
専而未得良師口傳指授故卒不至於成既冠屬疾¶
<pb:KR3h0070_WYG_245-1b>¶
坐卧牀簀間書多則勌由是筆愈拙然其心亦弗忘¶
焉間因閲古人言書論訣者或叢猥或離拆或謬誤¶
竊病其難省乃刋定裒冩以義相别又以所著附成¶
二十通目曰墨池編以藏於家噫戲謔博奕君子猶¶
不罪焉矧於書乎覽者毋&KR0339;吾之多愛也然古之言¶
書者多吾力不能盡得据其有以次之異時尚得傅¶
益或後之君子為吾補焉治平三年丙午冬十月初¶
五日呉郡朱長文序¶
¶
<pb:KR3h0070_WYG_245-2a>¶
　　字學門第一¶
¶
　　許慎說文序　　　　已見一百七十五卷書體¶
¶
　　徐騎省校定說文表　已見一百七十五卷書體¶
¶
　　江式論書表　　　　已見二百六十七卷書體¶
¶
　　王愔文字志目録　　已見二百八十三卷書論¶
¶
　　顔元孫干禄字書序　已見二百六十九卷書體¶
¶
　　李陽氷論小篆書　　已見一百七十一卷書體¶
¶
　　唐元度十體書　　　已見二百六十七卷書體¶
¶
<pb:KR3h0070_WYG_245-2b>¶
　　韋續五十六種書　　已見二百六十七卷書體¶
¶
　　朱子曰所謂五十六種書何其紛紛多説耶彼皆¶
聽於傳聞得於曲説或重複或虛誕此未能盡信¶
也¶
¶
　　林罕小說序　　　　已見二百六十九卷書體¶
¶
　　句中正三字孝經序　已見二百六十九卷書體¶
¶
　　夢英十八體書　　　已見二百六十七卷書體¶
¶
　　朱子曰古之學者志於義理而體勢存焉周官教國子¶
<pb:KR3h0070_WYG_245-3a>¶
以六書者惟其通於書之義理也是故措筆而知意見¶
文而察本可以勸善可以懲惡可以明事可以辨形豈¶
特㸃畫摹刻而已哉自秦滅古制書學乃缺删繁去樸¶
以趣便易然猶㫖趣略存至行草興而義理喪矣鍾張¶
羲獻之徒以竒筆倡士林天下獨知有體勢豈知有源¶
本惟顔魯公作字得其正為多雖與說文未盡合葢不¶
欲大異時俗耳太宗嘗勅徐鉉校許慎書仁廟申命篆¶
石經於太學欲矯偽為正天下之士茍安素習不能奉¶
<pb:KR3h0070_WYG_245-3b>¶
明詔意長文願學石經顧未能致竊欲歴考籀篆本㫖¶
以古定𨽻近古便今又不得備見前代小學之說安可¶
以易今次是書故以前儒論著及理者表於前庶學者¶
不㤀其本㫖葢字必有象象必有意此不備¶
¶
　　筆法之一第二¶
¶
　　李斯用筆法　　　　見前二百七十一卷¶
¶
　　蕭相國蔡伯喈筆法　見前(仝上)¶
¶
　　鍾元常筆法　　　　見前(仝上)¶
¶
<pb:KR3h0070_WYG_245-4a>¶
　　衞巨山四體書勢　　　已見二百六十七卷書體¶
¶
　　王逸少筆陣圖　　　　見前二百七十一卷¶
¶
　　朱子曰舊本謂羲之嘗渡江北遊名山之許洛觀碑據東晉¶
時許洛未平逸少必不可往故删去之凢事理不可者倣此¶
¶
　　王逸少筆勢論　　　　補録於後¶
¶
　　王逸少書論四篇　　　補録於後¶
¶
　　朱子曰自三端之妙及執筆有七種兩段舊傳王右軍所¶
作後見張彦逺要録以為衞夫人之辭然又莫可考驗也¶
<pb:KR3h0070_WYG_245-4b>¶
又曰晉史不云羲之著書言筆法此數篇葢後之學者¶
所述也今併存於編以俟詳擇¶
¶
　　天台紫真筆法　　　　見前二百七十一卷¶
¶
　　王逸少用筆賦　　　　見前二百七十一卷¶
¶
　　王右軍草書勢(即梁武帝草書狀)已見一百七十三卷書體¶
¶
　　朱子曰張彦逺以草書勢為右軍自叙按篇中云二王¶
父子可為兄弟薄為庶息羊為僕隸乃在晉宋之後以¶
此言之盖袁昇所作耳必非右軍也¶
¶
<pb:KR3h0070_WYG_245-5a>¶
　　唐太宗論書　　　　　見前二百七十二卷¶
¶
　　唐太宗論筆法　　　　見前(仝上)¶
¶
　　唐太宗指意　　　　　見前(仝上)¶
¶
　　虞永興詢筆髓　　　　見前(仝上)¶
¶
　　虞永興勸學　　　　　見前(仝上)¶
¶
　　歐陽詢傳授訣　　　　見前(仝上)¶
¶
　　歐陽率更用筆論　　　見前(仝上)¶
¶
　　顔魯公筆法十二意　　見前二百七十五卷¶
¶
<pb:KR3h0070_WYG_245-5b>¶
　　朱子曰舊本多謬誤予為之刋綴以通文義張彦逺録十二¶
意為梁武筆法或此法自古有之而長史得之以傳魯公耳¶
¶
　　徐浩書法論　　　　見前二百七十二卷¶
¶
　　朱子曰以技之至精者父子所不能教理之至妙者文¶
字所不能傳葢目擊而道存志專而神凝乃可以至矣¶
然則書法孰為傳哉吾將為未悟者之筌蹄耳世傳諸¶
家筆法其辭多不雅馴葢非其親作乃後人祖述耳然¶
多識而博聞之亦學者之所勉也故芟蕪撮要存諸左¶
<pb:KR3h0070_WYG_245-6a>¶
方以備觀覽猶病其謬誤未盡正云¶
¶
　　筆法之二第二¶
¶
　　張懐瓘玉堂禁經　用筆法　　見前二百(七十六卷)¶
¶
　　權德輿書訣(即王僧&KR1050;筆意賛而删其前十二句)　見前二百(七十一卷)¶
¶
　　李陽氷筆法　　　　已見一百七十一卷書體¶
¶
　　古今傳授筆法　　　見前二百七十五卷¶
¶
　　陸希聲傳筆法　　　見前二百七十六卷¶
¶
　　雷簡夫江聲帖　　　見前二百七十三卷¶
¶
<pb:KR3h0070_WYG_245-6b>¶
　　朱子曰張懐瓘書於唐無聞焉至其論議識法詳密如¶
此葢唐之盛時書學大盛師師相承皆有考據而不出¶
於鑿也嗚呼使予得見彼時諸公則豈不可企及耶今¶
雖閱其遺文猶病繆戻而使人難曉也然予集是書大¶
率据所見悉編之以備玩閱至其傳授之序法度之多¶
君子取節焉可也詩云采葑采菲無以下體此之謂也¶
雜議之一第四¶
¶
　　趙壹非草書　　　　見前二百七十一卷¶
¶
<pb:KR3h0070_WYG_245-7a>¶
　　王逸少自論　　　　見前二百七十一卷¶
¶
　　王僧虔答録古來能書人名(録羊欣所撰)　見前¶
¶
　　王僧虔答齊太祖論書啟　　詳見後書苑菁華¶
¶
　　王僧虔論書　又論書　　　見前¶
¶
　　朱子曰此篇當是僧虔與人書耳張彦逺要録二¶
篇合為一非也今雖别之但編簡脱謬不能完備¶
耳¶
¶
　　陶隠居上武帝論書啟五首　見前二百七十一卷¶
¶
<pb:KR3h0070_WYG_245-7b>¶
　　武帝答隠居書三首　　見前二百七十一卷¶
¶
　　中書侍郎虞龢論書啟　見前二百七十二卷¶
¶
　　叙二王書事一首　　　見前¶
¶
　　本在虞龢表中編簡脫誤不能次序但叙二王¶
事甚詳不忍棄之别録為一首¶
¶
　　梁庾元威論書　　(前半見前二百七十二卷後半見二百六十七卷書體)¶
¶
　　蕭子雲論書啟　　見前二百七十二卷¶
¶
　　朱子曰𨽻草始於秦行於漢魏而特盛於江左觀其君¶
<pb:KR3h0070_WYG_245-8a>¶
臣所以撰録論議辨析今古可謂勤矣是時名流皆謂¶
之勝事以不能為恥故其盛如此閱隠居書知書法十¶
二意及乎元常逸少獻之優劣乃出梁武而或轉以為¶
張長史顔魯公之辭葢張顔祖述之爾趙壹之言亦足¶
警夫嗜毫翰而㤀功名者也¶
¶
　　雜議之二第五¶
¶
　　唐太宗髙宗書故事¶
¶
　　虞世南書㫖述　　　見前二百七十二卷¶
¶
<pb:KR3h0070_WYG_245-8b>¶
　　張懐瓘文字論　　　見前二百七十三卷¶
¶
　　張懐瓘議書　　　　見前二百八十四卷¶
¶
　　張懐瓘書估　　　　見前(仝上)¶
¶
　　韓文公送髙閑上人序見前¶
¶
　　劉夢得論書　　　　補録於後¶
¶
　　柳子厚報崔黯秀才書¶
¶
　　歐陽永叔書李斯篆後¶
¶
　　歐陽永叔論字法¶
¶
<pb:KR3h0070_WYG_245-9a>¶
　　歐陽永叔與石守道書二首　補録於後¶
¶
　　朱子曰六藝之目曰禮樂射御書數夫禮貴乎為容樂¶
重乎知音射賞於中鵠御美於如組數優於推歴此五¶
者皆以精能為善至於書豈不然哉為其才有短長故¶
君子不以賢定不肖然徳均則藝勝矣觀韓子之序知¶
書之不可偽觀夢得之論知學之不可已也子厚以為¶
病癖不亦過乎然亦足以警夫躭嗜者也永叔譏守道¶
之恠正矣不然則以直為斜以方為圓之弊至今未息¶
<pb:KR3h0070_WYG_245-9b>¶
也善哉¶
¶
　　品藻門第六¶
¶
　　梁武帝書評　　　　見前二百八十三卷¶
¶
　　崔子玉　蔡邕　　張伯英　曹喜　　邯郸淳¶
¶
　　師冝官　梁鵠　　鍾繇(又鍾司徒)皇象　　索靖¶
¶
　　衛巨山　王右軍　王獻之　王儀同　桓元¶
¶
　　羊欣　　蕭思話　薄紹之　孔琳之　張融¶
¶
　　王僧虔　阮研　　陶隠居　范懐約　殷均¶
¶
<pb:KR3h0070_WYG_245-10a>¶
　　徐淮南　吳施　　柳産　程曠平　李鎮東¶
¶
　　李巖之　蕭子雲　顔倩　蕭特進　王彬之¶
¶
　　柳惲　郄愔　　庾肩吾¶
¶
　　右書評三十有八人¶
¶
　　朱子曰舊有梁武帝書評皆不倫次乃以兩本㑹¶
而録之略隨其世次之先後故言從漢末至梁三¶
十四人一云二十八人今得三十有七事逺未遑¶
深考艱於去取姑並存之其間有數人無聞者豈¶
<pb:KR3h0070_WYG_245-10b>¶
當時可觀而後無傳耶然亦慮簡札之誤云爾予¶
既録此又閱袁昻古今評普通四年所上大率相¶
類豈武帝取昻之言而為己辭耶或傳寫者混淆¶
而致然耶予未得善本為之較定也袁昻之評今¶
不復録取其稍異者數條疏於武帝評之下其間¶
有云王褒書悽斷風流而勢不稱意孟光禄書如¶
崩山絶崖人見可畏前評未有其餘亦謬誤難録¶
末云張芝驚竒鍾繇特絶逸少鼎能獻之冠世四¶
<pb:KR3h0070_WYG_245-11a>¶
英其頺流芳不滅羊真孔草蕭行范篆各一時妙絶此¶
皆可述之辭也¶
¶
　　庾肩吾書品并略論　見前二百八十二卷¶
¶
　　袁昻古今書評　　　見前二百八十三卷¶
¶
　　李嗣真書後品　　　見前二百八十二卷¶
¶
　　九品書人論(即韋續九品書人論)見前二百八十四卷¶
¶
　　遺名子續書評(即品總續書評)見前二百八十三卷¶
¶
　　品藻之二第七¶
¶
<pb:KR3h0070_WYG_245-11b>¶
　　張懐瓘書㫁卷上中　見前二百八十二卷¶
¶
　　朱子曰懐瓘品藻古今上下数千載斯亦勤矣當唐之¶
盛時古書所存者多博見而精研之能始及此後世秉¶
筆之士雖欲更述不亦難哉然其辭或樸或繁非書之¶
要不復删易其謂今之八分為起於秦謂今之正書為¶
程邈之𨽻皆非是也具續書㫁王原叔篇中又以趙高¶
首妙品不可以訓故易以胡母敬而傳髙之事歐陽公¶
謂天下之事固有出於不幸者此之謂也¶
¶
<pb:KR3h0070_WYG_245-12a>¶
　　品藻之三第八¶
¶
　　張懐瓘書㫁卷下　　見前¶
¶
　　品藻之四第九¶
¶
　　續書㫁　　朱長文¶
¶
　　周官保氏教國子以六藝禮樂射御書數之謂也書之¶
為教古者以叅於禮樂惡可置哉自秦變六體漢興有¶
章草英儒承承故得不廢寖興於西京曹魏之際而極¶
盛於晉宋隋唐之間窮精殚妙變態百出無以尚矣當¶
<pb:KR3h0070_WYG_245-12b>¶
彼之時士以不工書為耻故師授家習能者益衆形於¶
簡牘耀於金石後人雖相去千百齡得而聞之如揖其¶
眉宇也下至於五代天下罹金革之憂不遑筆札神¶
宋受命聖聖相繼雲章宸翰藝出天縦炳如日月發如¶
龍鸞天下多士向風趨學間有俊哲自為名家古文則¶
郭恕先勾中正篆籀則徐騎省卲餗章友直分𨽻則王¶
原叔真草則楊少師王御史李西臺宋宣獻石曼卿周¶
子發蘇子美蔡君謨咸有遺跡可以觀述雖然學者猶¶
<pb:KR3h0070_WYG_245-13a>¶
未及晉唐之間多且盛者何也葢經五季之積亂而師¶
法罕傳就有得之秘不相授故雖志於書者既無所宗¶
則復中止是以然也夫書者英傑之餘事文章之急務¶
也雖其為道賢不肖皆可學然賢者能之常多不肖者¶
能之常少也豈以不肖者能之而賢者遽棄之不事哉¶
若夫尺牘叙情碑版述事惟其筆妙則可以珍藏可以¶
垂後與文俱傳或其繆惡則旋即棄擲漫不顧省與文¶
俱廢如之何不以為意也予雖不能每悵然為之嘆息¶
<pb:KR3h0070_WYG_245-13b>¶
於是集古今字法書論之類為墨池編其善品藻者得¶
三家焉曰庾肩吾曰李嗣真曰張懐瓘而懐瓘者為備¶
然自開元以來未有紀録而唐初諸公或雖有其傳而¶
事迹缺略或未嘗立傳於此篇為缺於是用懐瓘品例¶
綴所聞見㫁自唐興以來至於本朝熙寧之間作續書¶
㫁庶使近時抱藝君子於此具見而不學者觀之亦思¶
勉焉其所缺漏當嗣而益諸熙寧七年八月六日&KR0998;溪¶
隠夫序¶
¶
<pb:KR3h0070_WYG_245-14a>¶
　　續書㫁卷上　　書品論¶
¶
　　神品三人　　　詳見下卷¶
¶
　　顔真卿　張長史　李陽氷¶
¶
　　妙品十六人　　詳見下卷¶
¶
　　唐太宗　虞世南　歐陽詢　歐陽通¶
¶
　　褚遂良　陸柬之(髙正臣附)　徐嶠之¶
¶
　　徐浩　　釋懐素(懐仁附)　　栁公權¶
¶
　　沈傳師　韓擇木　徐騎省(弟鍇及李無惑附)¶
¶
<pb:KR3h0070_WYG_245-14b>¶
　　石曼卿　蘇子美　蔡君謨¶
¶
　　論曰昔庾肩吾定張芝至於法高一百二十有八人為¶
九品李嗣真録李斯至於張正見八十一人為十等其¶
間有兩存者有互見者網羅前哲固以博矣然肩吾¶
梁人也其去羲獻不逺其所評逺者必有據依近者皆¶
所親見也而嗣真得承羣賢之緒餘而又益以隋唐之¶
近迹故可以錙銖以權之尺寸以度之列為數品然大¶
繁則亂其升降失中者多矣其説止於題評譬喻不求¶
<pb:KR3h0070_WYG_245-15a>¶
事實虚言潤飾孰為凖繩至張懐瓘乃討論古今自史¶
籀至於唐之盧藏用為神妙能三品人為一傳兼王袁¶
之評庾李之品而附之以名字鄉邑爵位之詳品簡則¶
易推事明則可考此足為學者之便也然其或失於折¶
衷或傷於鄙俚而叙古人之行事未備其猶病諸予欲¶
不踵懐瓘别為一書然自度病處而去古益逺其所見¶
聞皆不及懐瓘之博且詳也雖復増損其能甚異哉於¶
是續而補之自隋以前能書者雖懐瓘所不録而雜見¶
<pb:KR3h0070_WYG_245-15b>¶
於庾李書品竇臮述書賦迹絶難考此不復載也懐瓘¶
開元中嘗為翰林供奉工書之外無聞焉不以人廢言¶
此謂神妙能者以言乎上中下之號而已豈所謂聖神¶
之神道妙之妙賢能之能哉就乎一藝區以别矣傑立¶
特出可謂之神運用精美可謂之妙離俗不謬可謂之¶
能据所傳覩精為著定茍好惡之異商𣙜之差以俟來¶
哲然同品之間固有優劣覽者可以自知焉¶
¶
　　神翰述¶
¶
<pb:KR3h0070_WYG_245-16a>¶
　　神宋之興自太祖震神武敷至仁以大定天下又能¶
敦尚文雅耆儒宿德置於廊廟英髦麗藻列於禁掖然¶
於翰墨之學固未遑暇太宗方在躍淵留神墨妙㫁¶
行片簡已為時人所寳及既即位區内砥平朝廷燕寧¶
萬幾之暇手不釋卷學書至於夜分而夙興如常以生¶
知之敏識而繼博學之不倦功倍前古體兼數妙英氣¶
竒采飛動超舉聖神絶藝無得而名焉帝善篆𨽻草行¶
飛白八分而草書冠絶嘗草書千文勒石於秘閣又八¶
<pb:KR3h0070_WYG_245-16b>¶
分千文及大飛白數帙以頒輔弼當時工書者莫不歎¶
服上嘗語近臣曰朕君臨天下亦有何事於筆硯特中¶
心好耳江東人能小草累召詰之殊不知向背也小草¶
字學難究飛白筆勢罕工吾亦恐自此廢絶矣葢深慮¶
書法之缺墜而勤勞以興之也始即位之後募求善書¶
者許自言於公車置御書院首得蜀人王著以為翰林¶
侍書時吕文仲為翰林侍讀與著更宿禁中每嵗九月¶
後夜召侍書侍讀及待詔書藝於小殿張燭令對御書¶
<pb:KR3h0070_WYG_245-17a>¶
字亦以詢採外事常至乙夜而罷是時禁庭書詔筆跡¶
丕變剗五代之蕪謬而追盛唐之舊法粲然可觀矣又¶
嘗命徐鉉句中正刋定許慎說文正天下字學六書之¶
義乃得不廢以隆於今又嘗閲於内府購於天下自漢¶
章帝至唐太宗高宗書及古昔名臣蒼頡張芝鍾繇杜¶
預東晉王謝唐褚陸顔栁之徒與王羲之獻之墨迹並¶
勒石為法帖十卷以賜近臣後二府大人初拜者皆賜¶
之遂傳天下學者得以師法自古帝王好藏書者有之¶
<pb:KR3h0070_WYG_245-17b>¶
矣然徒寳惜獨善而不能兼唐文皇可謂誼主猶且擇¶
甚愛者藏之於陵墓其次者函之於宫掖没卒為姦臣¶
盜賊所得以至於湮没吁可惜哉未有如吾太宗聖¶
謨閎逺者也至於宸翰亦以藏之天下名山勝地為慮¶
深矣逮章聖朝裒次遺墨其寘於龍圖閣太清數秘¶
閣御書院及賜於名山祠廟者凢數千卷軸真宗睿¶
文精義窮幾入神通紹先誨沈研古藝宸毫煥發形於¶
翠琰者凢九十編寶在天章以永來世仁宗往在東¶
<pb:KR3h0070_WYG_245-18a>¶
朝己志於書真宗嘗以示大臣及於臨御因閲視¶
先帝靈几有木皮飛白筆偶取作字筆力遒邁如素¶
習者乃置書神位又以頒錫執政由是墨法日進發竒¶
振華雲龍相從鸞鳳交舞無以喻之享國四紀未嘗¶
輟功榜於先廟標於總章凡侍従儒學之臣皆拜貺於¶
上葢飛白之法始於蔡邕工於羲獻蕭子雲而大盛於¶
二聖之間矣自古飛白罕有傳者惟先帝興之於己墜¶
永耀於將來厥惟艱哉英宗建寳文以奉之用踵故事¶
<pb:KR3h0070_WYG_245-18b>¶
可謂美矣文憲自居藩邸及踐宸極以嚮儒好學稱天¶
下今天子潜精六經通達淵䆳宿儒老學懾服天辨臣¶
以病隠不與縉紳接未獲細聞天縦之竒能也自従親¶
至於舒每有青祠祈謝靈仙竊觀御名出於宸筆氣嚴¶
而法備迹婉而勢遒於一字且如此况覩之多則¶
妙可知也嘗觀自古君天下者功成則志逸治久則氣¶
驕至於恣畋遊邇聲色窮天下之欲極天下之樂以至¶
太甚而階危亂者多矣惟本朝累聖威憺八荒恩被萬¶
<pb:KR3h0070_WYG_245-19a>¶
物而未嘗親逸欲之事田無車馬之音下無姝麗之求¶
卑宫室儉服用垂拱豐裕惟六經百氏篇章論議諸家¶
書法是務過於寒儒者之為葢堯舜之濬明文武之齊¶
聖夫何足以尚已今臣纂述書㫁豈敢抑居品列謹直¶
述以冠篇云¶
¶
　　品藻之五第十¶
¶
　　續書㫁卷下¶
¶
　　能品　　　詳見下卷¶
¶
<pb:KR3h0070_WYG_245-19b>¶
　　唐髙宗　　　　唐明皇　　　　唐順宗¶
¶
　　漢王元昌　　　臨川公主(晉陽公主房璘妻附)楊師道¶
¶
　　裴行儉　　　　魏叔瑜(子華附)　　宋令文¶
¶
　　王紹宗(孫虔禮附)　王知敬(殷仲容附)　盧藏用¶
¶
　　岐王元範　　　李邕　　　　　鍾紹京(蕭祐附)¶
¶
　　韋陟　　　　　蕭誠　　　　　張廷珪¶
¶
　　賀知章　　　　司馬子㣲(盧鴻附)　王維¶
¶
　　吕向　　　　　鄭虔　　　　　梁昇卿¶
¶
<pb:KR3h0070_WYG_245-20a>¶
　　史惟則　　　　蔡有鄰　　　　李潮¶
¶
　　褚廷誨　　　　胡霈然　　　　張懐瓘¶
¶
　　張従申　　　　段季展　　　　韓滉¶
¶
　　歸登　　　　　鄔彤　　　　　鄭慶餘¶
¶
　　韓愈(劉禹錫栁宗元附)　韓梓材　　　　裴潾¶
¶
　　李德裕　　　　牛僧孺　　　　李紳¶
¶
　　裴休　　　　　唐元度　　　　盧知猷¶
¶
　　于僧翰　　　　錢惟治　　　　錢侍郎¶
¶
<pb:KR3h0070_WYG_245-20b>¶
　　皇朝錢忠懿王　李煜　　　　　王侍御著¶
¶
　　郭忠恕　　　　句直館中正　　釋夢英¶
¶
　　范文正公(歐陽永叔附)王翰林洙　　　周子發¶
¶
　　邵餗　　　　　章友直　　　　唐𤣥猷¶
¶
　　雷簡夫　　　　張公達　　　　慎東美¶
¶
　　李西臺建中(唐異附)宋宣獻公　　　杜祁公¶
¶
　　系説¶
¶
　　自天聖景祐以來天下之士志於書學者稍復興起如¶
<pb:KR3h0070_WYG_245-21a>¶
周子發石曼卿蘇子美蔡君謨之儔人亡迹存皆著在¶
篇中矣今列於廊廟布於臺閣復有數公有若韓魏公¶
骨力壯偉文潞公風格英爽介甫相國筆老不俗王大¶
參資質沈厚卲興宗筆思快銳宋次道陸子履碑刻遒¶
麗滕元發王樂道尺牘流便王才叔以婉美稱蘇子曕¶
以淳古重及蔡仲逺沈睿達之徒皆彬彬可觀予固未¶
量其所至安敢品之然金閨玉堂之士布衣韋帶之流¶
豈乏能者哉予病且隱罕與搢紳接固不得而知也後¶
<pb:KR3h0070_WYG_245-21b>¶
之與我同志者固當搜而次之¶
¶
¶
¶
¶
¶
¶
¶
　　六藝之一録卷二百八十七¶
¶

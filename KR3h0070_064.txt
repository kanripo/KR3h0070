# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:42.667649
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 64
<pb:KR3h0070_WYG_064-1a>¶
　　欽定四庫全書¶
¶
　　六藝之一録卷六十五　　　　錢塘倪濤撰¶
¶
　　石刻文字四十一¶
¶
　　唐碑(祠廟)¶
¶
　　立陳平廟碑¶
¶
　　正書無書撰人姓名武徳四年(金石録)¶
¶
　　魯府君廟碑¶
¶
　　在宣城縣南六十里有斷碑載武徳六年魯之嵓以¶
<pb:KR3h0070_WYG_064-1b>¶
宣城降(輿地碑目)¶
¶
　　諸葛武侯行廟碑¶
¶
　　在興元府貞觀十一年(輿地碑目)¶
¶
　　少姨廟碑¶
¶
　　楊烱撰沮渠智烈書永淳元年十二月(金石録)¶
¶
　　右少姨廟碑楊烱撰云少姨廟者則漢書地里志嵩¶
髙少室之廟也其神為婦人像者則故老相傳云啟¶
母塗山氏之妹也余按淮南子云塗山氏化為石而¶
<pb:KR3h0070_WYG_064-2a>¶
生啓其事不經固已難信今又以少姨為塗山氏之¶
妹廟而祀之其為淺陋尤甚盖俚俗所立淫祀也烱¶
既載之于碑又遂以為漢書所謂少室之廟者何其¶
陋哉(金石録)¶
¶
　　啓母廟碑¶
¶
　　崔融撰沮渠智烈書永淳二年正月(金石録)¶
¶
　　右唐啓母廟碑崔融撰按淮南子云禹治洪水通轘¶
轅山化為熊塗山氏見之慚而去至嵩髙山下化為¶
<pb:KR3h0070_WYG_064-2b>¶
石方生啓禹曰歸我子石破北方而啓生其說可謂¶
怪矣然漢武帝幸緱氏至中嶽見夏后啓母石列于¶
詔書則固已信之矣其後郭璞注山海經顔師古注¶
漢書皆具載其語而融又文其事于碑流俗安得不¶
惑乎自古荒誕之士喜為竒詞怪說以欺世眩俗學¶
士大夫能卓然不惑者盖鮮如啓母化為石伊尹之¶
母化為桑事尤不經難信然由古訖今未有非之者¶
也嗚呼此君子所以惡攻乎異端也歟(金石録)¶
¶
<pb:KR3h0070_WYG_064-3a>¶
　　八都壇神君實録碑¶
¶
　　正書無書撰人姓名垂拱元年十月(金石録)¶
¶
　　右八都壇實録撰人名元質不見其姓又不著書人¶
名氏其字畫亦可愛碑首題云大唐八都壇神君之¶
實録其文云都望八山之始壇也此地名山封龍之¶
類有八因壇立廟遂為號焉封龍山在今鎮州其餘¶
七山不見其名又云漢光和中有碑而今亡此碑垂¶
拱三年立(六一題䟦)¶
¶
<pb:KR3h0070_WYG_064-3b>¶
　　唐八都壇記碑首題曰八都壇神君實録八都者盖¶
其以封龍等八山為壇都望而祭之因壇立廟以為¶
名唐刺史馮義縣令蕭倓等禱雨有應率人修其廟¶
而為之記因列時人姓名扵後撰述者自稱元質而¶
不著姓亦無書人名氏碑以垂拱三年立(集古録目)¶
¶
　　昇仙太子碑¶
¶
　　武后撰并行書聖厯二年六月碑隂薛稷書附¶
右周昇仙太子碑武后撰并書昇仙太子者王子晉¶
<pb:KR3h0070_WYG_064-4a>¶
也是時張易之昌宗兄弟方寵謟諛者以昌宗為子¶
晉後身故武后為葺其祠親銘而書于其碑君臣宣¶
淫無恥類如此可發萬古之一笑也(金石録)¶
¶
　　武曌淫横千古而亦假借柔翰天之生才扵彼何其¶
不靳也此文未必真出后手當是北門學士語碑首¶
昇仙太子之碑六大字飛白書作鳥形亦佳飛白書¶
久不傳于世此其僅存者耳(石墨鐫華)¶
¶
　　唐武后行書聖厯二年六月今在偃師縣南三十五¶
<pb:KR3h0070_WYG_064-4b>¶
里府店緱山寺本廟(金石文字記)¶
¶
　　周許由廟碑¶
¶
　　則天撰相王旦正書大足元年五月(金石録)¶
¶
　　紀信廟碑¶
¶
　　盧藏用撰并八分書長安二年七月(金石録)¶
¶
　　盧慈眀八分書(金石略)¶
¶
　　堯廟碑¶
¶
　　盧永慶撰劉濟初正書武后時立(金石録)¶
¶
<pb:KR3h0070_WYG_064-5a>¶
　　光武皇帝碑¶
¶
　　正書無書撰人姓名武后時立(金石録)¶
¶
　　北嶽府君碑¶
¶
　　韋虚心撰陳懐志行書開元九年三月(金石録)¶
¶
　　陳懐志此碑在李北海雲麾之下法華之上盖以其¶
筋骨有餘而丰度㣲澁爾淵泉冨有唐世遺刻試校¶
之當自知也甲寅三月二十七日題是日立夏風雨¶
蕭瑟如髙秋讀是文恍若從恒山麓下遇氷雹交作¶
<pb:KR3h0070_WYG_064-5b>¶
山谷晦冥時從羽人仙客問投宿䖏景象也(𤣥牘記)¶
¶
　　河侯新祠頌碑¶
¶
　　秦崇撰王晏行書開元九年四月(金石録)¶
¶
　　右唐河侯新祠頌秦崇撰云河伯姓馮名夷字公子¶
潼鄉華隂人也按章懐太子張衡傳注引聖賢冡墓¶
記亦云馮夷者𢎞農華隂潼鄉隄首里人服八石得¶
水仙為河伯又引龍魚河圗曰河伯姓吕名公子夫¶
人姓馮名夷三說雖異然其為無所據稽則同也嗚¶
<pb:KR3h0070_WYG_064-6a>¶
呼自古荒誕之說惑人雖聰眀之士猶或不免況庸¶
人乎¶
¶
　　吴季子廟碑¶
¶
　　八分書書撰人姓名殘缺開元十年(金石録)¶
¶
　　北嶽碑¶
¶
　　張嘉貞撰并行書開元十五年八月(金石録)¶
¶
　　恒山祠碑張嘉貞撰并書今在曲陽縣北嶽廟中按¶
舊唐書嘉貞為定州刺史至州於恒嶽廟中立頌自¶
<pb:KR3h0070_WYG_064-6b>¶
為文書於石其碑用白石為之素質黒文甚為奇麗¶
先自嶽祠為逺近祈賽有錢數百萬嘉貞自以為頌¶
文之功納其數萬今白石碑尚在本傳又言嘉貞官¶
至宰相不為子孫立業豈好貨者乎或矜誇其文則¶
有之然唐人以文取錢未嘗以官取錢嘉貞扵此又¶
僅百而取一古之疾也今也或是之亡矣(金石文字記)¶
¶
　　唐老子廟碑¶
¶
　　于儒卿撰房自謙正書開元十八年三月(金石録)¶
¶
<pb:KR3h0070_WYG_064-7a>¶
　　唐東方朔廟碑¶
¶
　　桞令譽撰行書無姓名開元十九年三月(金石録)¶
¶
　　唐立漢光武皇帝廟碑¶
¶
　　李雲撰盧規行書開元十九年十月(金石録)¶
¶
　　北嶽真君碑¶
¶
　　房鳯文八分書開元二十年正月(金石録)¶
¶
　　青城山丈人祠廟碑¶
¶
　　徐大亨撰甘遺榮八分書開元二十年三月(金石録)¶
¶
<pb:KR3h0070_WYG_064-7b>¶
　　南嶽真君碑¶
¶
　　趙頥真撰蕭誠正書開元二十年十月(金石録)¶
¶
　　御史蕭誠書太原題名唐人無出其右為司馬係南¶
嶽真君觀碑極有鍾王法(海嶽名言)¶
¶
　　右唐南嶽真君碑有别駕賞紫金魚袋光大晊歐陽¶
公云賞紫盖今借紫之比余按唐制自有借紫借緋¶
而又有賞紫賞緋盖以軍功被賞者耳(金石録)¶
¶
　　𤣥元皇帝廟額碑¶
¶
<pb:KR3h0070_WYG_064-8a>¶
　　敬抱忠撰吕獻臣八分書開元二十年十月(金石録)¶
¶
　　唐華嶽真君碑¶
¶
　　唐華隂丞陶翰撰韋騰書𤣥宗開元十九年加五嶽¶
神號曰真君初建祠宇立此碑(集古録目)¶
¶
　　北嶽恒山碑¶
¶
　　釋邈詞釋曠書開元二十一年八月(金石録)¶
¶
　　后土神祠碑¶
¶
　　眀皇撰并八分書開元二十一年八月(金石録)¶
¶
<pb:KR3h0070_WYG_064-8b>¶
　　唐眀皇分書太子鴻以下題名在河中府(金石畧)¶
¶
　　唐老子廟碑¶
¶
　　崔季友撰鄭鉉正書開元二十二年四月(金石録)¶
¶
　　老子聖母碑¶
¶
　　李升卿撰吕承獻八分書開元二十二年九月(金石録)¶
¶
　　尉遲逈廟碑¶
¶
　　顔真卿撰蔡有鄰八分書開元二十六年正月(金石録)¶
唐前華州鄭縣尉閻伯璵撰序秘書省校書郎顔真¶
<pb:KR3h0070_WYG_064-9a>¶
卿撰銘蔡有鄰𨽻書逈字居羅代人仕周為相州捴管¶
周末隋文帝秉政逈舉兵不克而死唐武徳中改𦵏¶
復其封爵開元二十六年相州刺史張嘉祐為之立¶
廟建碑(集古録目)¶
¶
　　尉遲逈碑成伯璵撰世以蔡有鄰書特貴其叙逈事¶
與周史畧同然逈之死節不得顯方周之興迥已為¶
蜀國公矣逮魏之亡一宗伯且受命舊國舊都望¶
之無慨于懐不翅傳舎一日去之矣隋公總政天下¶
<pb:KR3h0070_WYG_064-9b>¶
之勢可以知也逈則不受而承制起師以興復為任其¶
事則有疑也豈以地居嫌疑埶窮畏迫自度不能容¶
於隋而發哉則寃憤鬰結不得其死宜其出靈響以¶
自見不得如伯璵□□也唐說自逈之死而相州都督¶
死者前後相繼張嘉祐既視事夜整冠危坐有自¶
西廡出者曰余後周尉遲逈也死扵此遺骸尚存願得¶
畢𦵏前牧守者膽氣薄劣驚悸而逝非所害也又¶
指其女子曰同瘞扵此眀日嘉祐發掘得之備衣衾¶
<pb:KR3h0070_WYG_064-10a>¶
棺器禮而𦵏焉既夕出謝曰余無他能願畢公之政¶
節宣水旱唯所命嘉祐以事聞上請置廟嵗時血食¶
有詔褒異今考周紀韋孝寛既平鄴城則移相州守¶
安陽至于碑則謂武徳中朝制改𦵏逮開元丁丑張¶
嘉祐問俗郡言多&KR1090;公曰蜀國公獨為純臣闕修殷¶
薦其取戾也宜哉觀此自是武徳改𦵏至嘉祐則廟¶
而祀之矣亦不因詔而行也與尚書故實政戾謂神¶
之休福則得之其謂遺骸西廡詔為廟容改𦵏扵¶
<pb:KR3h0070_WYG_064-10b>¶
開元嵗則皆誤也(廣川書䟦)¶
¶
　　穎考叔祠碑¶
¶
　　劉彚撰李据八分書開元二十九年八月(金石録)¶
唐立頴考叔廟碑王利用撰序劉彚銘李琚八分書¶
開元二十九年嵗次辛巳建(復齋碑録)¶
¶
　　魏文侯廟碑¶
¶
　　楊仲昌撰田琦八分書開元中立(金石録)¶
¶
　　唐華岳精享昭應碑¶
¶
<pb:KR3h0070_WYG_064-11a>¶
　　唐劉昇華岳昭應碑古碑序頌華應主簿咸廙為故¶
相許國蘓文憲公頲祈雨獲澍而作者也侍御史劉¶
昇書按趙眀誠金石録於唐碑搜訪殆徧而獨遺此¶
昇書亦僅一見扵此碑而已書法八分頗遒美可仲¶
季惟則升卿而乏漢意聊為録之(弇州山人藁)¶
¶
　　唐華岳精享碑此唐開元帝遣蘓頲禱雨華山有應¶
而建碑也作者為主簿咸廙書者為御史劉昇昇見¶
金石略僅二碑而遺此今觀其𨽻古遒逸有漢人遺¶
<pb:KR3h0070_WYG_064-11b>¶
意五代以降求此一批法不可得矣(石墨鐫華)¶
¶
　　唐華岳昭應碑開元八年華隂主簿咸廙撰殿中侍¶
御史劉昇八分書華州刺史李光休題額(金石文字記)¶
¶
　　劉昇徐州彭城人景雲中授右武衛騎曹㕘軍開¶
元中累遷中書舎人太子右庶子昇能文善草𨽻¶
(唐書)¶
¶
　　北嶽廟碑¶
¶
　　鄭子春撰崔鐶八分書李逖篆額(金石文字記)¶
¶
<pb:KR3h0070_WYG_064-12a>¶
　　碑鄭子春撰崔鐶書鐶無書名此碑分𨽻遒逸直當¶
韓蔡雁行而無樹碑年月攷其時張守珪鎮幽州當¶
在開元之末耳諸家無録者何也(石墨鐫華)¶
¶
　　廣成子廟碑¶
¶
　　崆峒山在梁縣西南四十里有廣成子廟即黄帝問¶
道于廣成子之所唐開元二年汝州刺史充本州防¶
禦使盧貞立碑(寰宇記)¶
¶
　　唐立關龍逢廟碑¶
¶
<pb:KR3h0070_WYG_064-12b>¶
　　在靈寳縣西南七里唐太宗東廵致祭開元十三年¶
立碑舎人吴鞏之詞(寰宇記)¶
¶
　　唐時立在河南府靈寳縣龜頭原(古今砰刻記)¶
¶
　　立漢樊君祠堂碑¶
¶
　　王利器撰史惟則八分書徐浩篆額天寳二年十月¶
(金石録)¶
¶
　　右舞陽侯祠堂碑唐王利器撰史惟則八分書徐浩¶
篆額天寳三年縣令張紫陽修樊噲廟文及書篆皆¶
<pb:KR3h0070_WYG_064-13a>¶
可愛也(集古録)¶
¶
　　唐校書郎王利器撰集賢院待制史惟則八分書前京¶
兆府司録徐浩篆額舞陽令張紫陽等修廟記也碑¶
以天寳二年十月立在舞陽縣(集古録目)¶
¶
　　宓子賤廟碑¶
¶
　　李少康撰李景參正書天寳三年七月(金石録)¶
¶
　　安天王碑隂¶
¶
　　八分書天寳七年五月(金石録)¶
¶
<pb:KR3h0070_WYG_064-13b>¶
　　金天王廟靈異述¶
¶
　　衛包撰并正書天寳九年四月(金石録)¶
¶
　　宓子賤碑¶
¶
　　賈至文耿篆書天寳十年四月(金石録)¶
¶
　　蜀先主廟碑¶
¶
　　在晉原縣房琯文(輿地碑目)¶
¶
　　張君神碑¶
¶
　　王岳靈撰序宋昱銘李史奕正書天寳十年十月(金石録)¶
<pb:KR3h0070_WYG_064-14a>¶
王岳靈天寳十載為監察御史撰張惡子廟碑(唐詩紀事)¶
¶
　　比干廟墓碑¶
¶
　　天寳十載李翰撰正書今在汲縣比干廟唐太宗追¶
贈比干為太師貞觀中既立碑刻詔及祭文天寳中¶
李翰官扵衛作此碑述封表之指今碑乃宋建中靖¶
國元年汲令朱子才重立(金石文字記)¶
¶
　　立巫馬期廟碑¶
¶
　　賈賁撰韓軫八分書天寳十三年十月(金石録目)¶
¶
<pb:KR3h0070_WYG_064-14b>¶
　　吕公祠廟碑¶
¶
　　衛密撰顧誡奢八分書上元二年(金石録)¶
¶
　　右吕禋祠廟碑衛宻撰云上元紀嵗之眀年詔始置¶
南都以荆州為江陵府命長史曰尹按元結所撰吕¶
公表與肅宗實録皆云上元元年九月改荆州為南¶
都獨此碑以為二年改恐誤(金石録)¶
¶
　　立晉太尉郗公祠廟碑¶
¶
　　十一代孫昻撰郭昇行書大厯四年十二月(金石録)¶
¶
<pb:KR3h0070_WYG_064-15a>¶
　　徐偃王廟碑¶
¶
　　徐安貞撰張宙正書大厯八年十月(金石録)¶
¶
　　徐偃王廟碑隂記¶
¶
　　張宙撰并八分書大厯八年十二月(金石録)¶
¶
　　司命真君碑¶
¶
　　楊琡撰并行書徐浩八分書題額大厯八年十二月¶
(金石録)¶
¶
　　天柱山司命真君碑徐浩分書在舒州(金石畧)¶
¶
<pb:KR3h0070_WYG_064-15b>¶
　　重修延陵季子廟碑¶
¶
　　蕭定撰張從申正書大厯十四年十月(金石録)¶
¶
　　丹陽城西南六十里有延陵鎮去鎮九里為吴季子¶
廟有孔子十字篆碑及潤州刺史蕭定修廟記大理¶
司直吴郡張從申書并識重刋篆碑嵗月二碑盖同¶
時立也歐陽公不喜從申書僅録其三碑今存者獨此¶
耳昔人評張書頡頏李北海今觀遺刻挺勁有餘而乏¶
雋逸之氣恐未堪肩隨也(金石文字記)¶
¶
<pb:KR3h0070_WYG_064-16a>¶
　　重模延陵季子墓刻¶
¶
　　右唐吴季子墓刻自唐以来相傳為孔子書大厯中¶
蕭定再模而刻之余覽史記家語及秦漢以前諸子¶
凡孔子與學者談議問答是非褒貶纎悉必載其間¶
荒誕之說實非出于聖人而附託書之者固有之矣¶
況于季子之賢孔子親銘其墓不應畧不見稱于前¶
世至唐而始傳也又碑銘始于東漢孔子時所未有¶
而其字畫乃故為竒偉以欺眩世俗者非孔子書無¶
<pb:KR3h0070_WYG_064-16b>¶
疑盖好事者偽為爾故余特為録之以解来者之惑¶
後有博識之士當以余言為然(金石録)¶
¶
　　河瀆祠碑¶
¶
　　王延昌撰趙復行書大厯三年九月(金石録)¶
¶
　　禹廟碑¶
¶
　　崔巨撰段季展行書大厯三年十一月(金石録)¶
¶
　　崔巨文傳于今者絶少皆不及此碑季展他所書亦¶
不偉扵此治平二年上元日書(集古録)¶
¶
<pb:KR3h0070_WYG_064-17a>¶
　　嚴将軍廟碑¶
¶
　　在巴州貞元元年韋曽撰(輿地碑目)¶
¶
　　漢嚴顔碑唐韋増記在保寜府巴縣治(古今碑刻記)¶
¶
　　㑹稽山神永興公祠堂碣¶
¶
　　韓梓材書越州(金石畧)　　貞元元年立(輿地碑目)¶
¶
　　郭汾陽廟碑¶
¶
　　髙㕘撰張誼行書貞元二年九月(金石録)¶
¶
　　貞元二年郭子儀廟碑髙參文其叙子儀功業不甚¶
<pb:KR3h0070_WYG_064-17b>¶
詳而載破墨姓䖏木討沙陀䖏蜜事則唐書列傳無¶
之盖子儀㣲時所厯其後遂立大勲宜乎史略不書¶
也然唐志有䖏蜜䖏月朱邪孤注等皆是西突厥嶭¶
延陀别部名號余於五代史為李克用求沙陀種類¶
卒不見其本末而參謂䖏蜜為沙陀不知其何所據¶
也按陳翃子儀家傳亦云討沙陀䖏墨十二姓與參¶
所書頗同唐書轉蜜為密當以碑為正(六一題䟦)¶
¶
　　姜嫄公劉廟碑¶
¶
<pb:KR3h0070_WYG_064-18a>¶
　　髙郢撰張誼行書貞元九年四月(金石録)¶
¶
　　大中大夫行中書舎人上輕車都尉賜紫金魚袋髙¶
郢撰節度巡官将仕郎試大理評事張誼書節度判¶
官殿中侍御史韋丹建立䖏士張琯篆額右唐姜嫄¶
公劉新廟碑中書舎人髙郢撰試大理評事張誼行¶
書廟在今邠州城南唐邠寜節度觀察使張獻甫所¶
遷故當時稱曰新廟而髙郢為文予昔以尚書郎出¶
使寜夏道邠謁廟其後稍上有履迹平(爾雅大野曰平俗作坪非)¶
<pb:KR3h0070_WYG_064-18b>¶
乃姜嫄履巨人迹所在予為大書履迹平三字俾州¶
官刻置廟側盖州人但知有廟而少知乎此故表而¶
出之(金薤琳瑯)¶
¶
　　先主廟碑¶
¶
　　貞元四年蘓瑞撰在昭烈帝廟中(輿地碑目)¶
¶
　　鹽池靈應公神祠碑¶
¶
　　崔敖撰韋縱正書貞元十三年八月(金石録)¶
¶
　　白楊新廟碑¶
¶
<pb:KR3h0070_WYG_064-19a>¶
　　令狐椘撰鄭造正書貞元十六年七月(金石録)¶
¶
　　張中丞許特進南特進廟碑¶
¶
　　韋藏孫撰趙晏正書元和十五年(金石録)¶
¶
　　南海神廟碑¶
¶
　　韓愈撰陳諫正書元和十五年(金石録)¶
¶
　　南海神廟碑韓愈撰以&KR3186;家舊藏本校之皆同惟集¶
本云蜿蜿蜒蜒而碑為蜿蜿虵虵小異當以碑為正¶
今世所行昌黎集多舛惟南海碑不舛者以此刻石¶
<pb:KR3h0070_WYG_064-19b>¶
人家多有故也其妄意改易者頗多亦賴刻石為正¶
也(六一題䟦)¶
¶
　　陳諫河中少尹貶台州司馬終循州刺史見唐書¶
王伾傳¶
¶
　　梁山廟碑¶
¶
　　在常徳府元和四年董挺撰(輿地碑目)¶
¶
　　蜀丞相諸葛武侯祠堂碑¶
¶
　　右記裴晉公度撰栁尚書公綽書是時在武相元衡¶
<pb:KR3h0070_WYG_064-20a>¶
幕中三公勲業年位雖小異要之不愧忠武侯者栁¶
於書不得稱名獨米元章謂其勝誠懸今觀其行筆¶
飄灑雄逸無拘迫寒儉之態真足壎箎第結搆小踈¶
不能運鐵腕捺磔間耳碑在成都七百年矣完好尚¶
如新得非以僻故存耶(弇州山人藳)¶
¶
　　右裴度文乃成化中重鐫者有御史榮華䟦言子寛¶
此書如端人正士筆法遒勁裴公丈稱秉事君之節¶
者無開國之才得立身之道者無治人之術四者備¶
<pb:KR3h0070_WYG_064-20b>¶
矣惟武侯有之信如䟦言也玉泉公自蜀還見貽因¶
記其後嘉靖丁巳六月八日雨記也(蒼潤軒䟦碑)¶
¶
　　裴度撰桞公綽正書元和四年二月今在成都府文¶
稱元和二年相國臨淮公鎮蜀者武元衡也裴公時¶
為節度掌書記(金石文字記)¶
¶
　　白将軍廟碑¶
¶
　　在巢縣元和七年立(輿地碑目)¶
¶
　　狄梁公祠堂碑¶
¶
<pb:KR3h0070_WYG_064-21a>¶
　　唐馮宿撰胡証正書并篆額元和中立(復齋碑録)¶
¶
　　在魏縣東南四里梁公為魏州刺史百姓立祠祀焉¶
(寰宇記)¶
¶
　　狄梁公祠二碑一李邕文張䖍繼書開元中立一馮¶
宿文胡証書元和中立在順徳府城南(古今碑刻)¶
¶
　　羅池廟碑¶
¶
　　韓愈撰沈傳師正書長慶元年正月(金石録)¶
¶
　　羅池廟碑長慶巾唐尚書吏部侍郎韓愈撰中書舎¶
<pb:KR3h0070_WYG_064-21b>¶
人史館修撰沈傳師書碑後題云長慶元年正月建¶
按穆宗實録長慶二年二月傳師自尚書兵部郎中¶
翰林學士罷為中書舎人史館修撰其九月愈自兵¶
部侍郎遷吏部碑言桞侯死後三年廟成眀年愈為¶
桞人書羅池事子厚以元和十四年卒至愈作碑時¶
當是長慶三年考二君官與此碑亦同但不應在元¶
年正月盖後今傳摸者誤刻之爾今世傳昌黎先生¶
集載此碑文多同惟集本以步有新船為涉荔子丹¶
<pb:KR3h0070_WYG_064-22a>¶
兮蕉黄蕉下加子當以碑為是而碑云春與猿吟而¶
秋鶴與飛則疑碑之誤也(六一題䟦)¶
¶
　　文公叙羅池事亦既異矣夫鬼神茫昧幽𣺌不可致¶
詰聖人閟而不言惟知道者深觀其隠自理得之然¶
不以示人恐學者惑也昔殷人尚祭祀事死以生其¶
敝小人以鬼則立教御俗可不慎耶嘗觀文公守儒¶
道甚嚴以世教為己任其論武陵謝自然事勇决果¶
斷不惑于世可謂能守道者至羅池神則究極細𤨏¶
<pb:KR3h0070_WYG_064-22b>¶
惟恐不盡豈亦蔽于好竒而不能自己耶　又為李¶
文叔書羅池碑云羅池之文至矣来者不能加也其¶
以子厚正直為神誤矣昔歐陽文忠學文公而知至¶
者嘗評田𢎞正碑銜訓嗣事為譌必曰事嗣則語㕘¶
錯而雜比故能起而振也余讀此碑至牛繫軛下引¶
颿上檣益知簡鍊差擇其精至此信天下之竒作然¶
永叔謂春與猿吟兮秋鶴與飛疑碑之誤此最退之¶
用工䖏不知何故反於此疑之考銜訓事嗣退之便¶
<pb:KR3h0070_WYG_064-23a>¶
是一體得扵彼而失扵此盖亦不思也(廣川書䟦)¶
¶
　　黄陵廟碑¶
¶
　　韓愈撰沈傳師正書長慶元年(金石録)¶
¶
　　長慶元年黄陵廟碑韓愈撰沈傳師書昌黎集今大¶
行扵世而患本不真余家所藏最號善本世多取以¶
為正然時時得石刻校之猶不勝其舛謬是知刻石¶
之文可貴也不獨為玩好而已黄陵碑以家本校之不¶
同者二十餘字如家本言降小君為夫人而碑云降¶
<pb:KR3h0070_WYG_064-23b>¶
小水之類皆當以碑為正也(六一題䟦)¶
¶
　　黄陵碑世以其書為重石久缺剥字滅㡬半矣近人¶
以其完本售至數萬謂傳師此書特謹重有法不與¶
他石並也歐陽永叔嘗得其碑謂降小君為夫人据¶
碑為定其餘猶有可證扵書者今考於禮如夫人之¶
為小君自不失正豈書猶可疑也又若陟方等語大¶
不合扵書矣退之於文嚴整宻緻故語妙天下&KR3186;扵¶
黄陵碑疑之詞不整比而辨事謬誤不知何為至是¶
<pb:KR3h0070_WYG_064-24a>¶
其謂張愉曰且使後世知有子名加此于人其誰受¶
之耶穆宗詔曰張愉學古人仕甚修飾河西有政聲¶
次扵李諒則愉之名不待愈而後世知之矣(廣川書䟦)¶
右唐黄陵廟碑碑四面皆有字今其兩面字多䖏已¶
磨滅不可讀此本盖七八十年前舊物字書完好可¶
寳也今世所傳退之集多為人妄加讎校而此碑人¶
家尚時有之故訛謬為少然退之自潮移袁入為國¶
子祭酒盖三年而碑云三十年盖書碑者誤耳(金石録)¶
<pb:KR3h0070_WYG_064-24b>¶
博士王持國得韓愈撰黄陵廟碑甚完其字無譌軸¶
而藏之屬余書其後余謂黄陵文見昌黎集人皆可¶
得惟碑以傳師書為貴久則字剥缺不可讀故其完¶
本難得余嘗考昌黎之文閎深浩博不與世人同機¶
軸卓然自成一家獨于此碑雜碎無統紀文氣亦不¶
純而格韻不類盖其辨湘君已失故其言亦自畔不¶
得經意湘君即舜妃夫人為女英以椘詞可得知之¶
古者天子建后其以娣姒從者雖皆同姓自當為夫¶
<pb:KR3h0070_WYG_064-25a>¶
人此禮也郭璞疑帝舜之后不當降小君夫人愈謂¶
有小君故正得稱君夫所謂君即小君也后夫人配¶
君故天子國人稱之謂君則后謂小君降天子也舜¶
不立正妃二女以長幼為序不言后豈后之下復為¶
小君以稱此非禮也惟諸侯之妃天子封之曰夫人¶
故國亦以小君稱之對諸侯以自稱於國也書稱舜¶
曰五十陟方乃死禮曰天子登遐釋詁曰隲假格陟¶
躋登升也則登遐升遐同文舜為陟方自是南巡狩¶
<pb:KR3h0070_WYG_064-25b>¶
凢行必謂陟盖往而升也不謂地有髙下而降陟異¶
詞周公稱成湯曰禮陟配天自是殷禮能升配天享¶
國不宜遂以為陟而死也今曰陟文句為盡而謂方¶
乃死者此不成語愈書誤以竹書雖以陟為升謂升¶
遐也不得扵此取之觀愈於此碑時用工深故博考¶
而詳取盖求之太過牽強取合固宜忘失本意(廣川書䟦)¶
¶
　　徐偃王廟碑¶
¶
　　徐偃王碑昌黎韓愈撰徐放書碑故在集中以其文¶
<pb:KR3h0070_WYG_064-26a>¶
相校不失盖碑近而傳者衆故得不誤愈扵此碑序¶
事淹該華實不似黄陵等碑錯雜無序駸駸上薄漢¶
周不造其極則不止魏晉宋齊糠粃殆盡略無餘習¶
可謂至矣昔人嘗謂公扵文渾然一出於已不蹈襲¶
前人横驁直肆恢竒衍溢今考其言曰徐不忍鬭其¶
民北走彭城武原山下百姓隨而從之萬有餘家因¶
號其山為徐山此即范曄漢書全用其語偃西王母¶
事盡録穆天子𫝊朱弓赤矢采祥瑞志然則愈於文¶
<pb:KR3h0070_WYG_064-26b>¶
盖亦未嘗不用前人語但使人不覺如已出也其曰¶
故制樸角昔人嘗改為桷淮南子曰堯樸角不斲素¶
題不枅愈于書無所不用也(廣川書䟦)¶
¶
　　衢州徐偃王碑昌黎韓愈撰福州刺史元錫書元和¶
十年十二月九日立(韓文考異)¶
¶
　　元錫字君貺河南人淄王傳見唐宰相世系表¶
¶
　　新修虞舜廟碑¶
¶
　　嶺南東道節度推官謝楚撰長慶元年立(輿地碑目)¶
¶
<pb:KR3h0070_WYG_064-27a>¶
　　禹穴碑¶
¶
　　鄭魴撰序元稹銘韓梓材行書寳厯二年九月(金石録)¶
¶
　　馬先生廟碑¶
¶
　　太和九年十一月盧中規撰崔植正書(金石録)¶
¶
　　崔植字公修博通經史長慶初拜中書侍郎同中¶
書門下平章事¶
¶
　　陽山祠神二碑¶
¶
　　劉禹錫撰并書鼎州(金石略)¶
¶
<pb:KR3h0070_WYG_064-27b>¶
　　靈應廟碑¶
¶
　　㑹昌元年建在錢清鎮祠下(輿地碑目)¶
¶
　　㑹昌元年前進士吕確書(㑹稽志)¶
¶
　　南瀆廣源公碑¶
¶
　　李景讓撰葢巨源八分書大中十二年正月(金石録)¶
¶
　　蜀相武鄉忠武侯諸葛公碑¶
¶
　　唐李景譲撰正書無名氏篆額大中十年三月建(復齊¶
碑録)¶
¶
<pb:KR3h0070_WYG_064-28a>¶
　　大中三年李景遜撰今在隆中(輿地碑目)¶
¶
　　周公祠靈泉碑¶
¶
　　周公祠靈泉湧出大五小七凢十二䖏觀察崔珙奏¶
状勒石事在大中間石前刻奏状中刻宣宗批答后¶
刻珙謝表文詞宛至有盛世風書亦遒健有法且其¶
叙列大似漢人碑例而遜其古質耳如此等碑宋以¶
後不可得也(石墨鐫華)¶
¶
　　鳯翔府岐山縣鳯棲鄉周公祠舊有泉水久竭大中¶
<pb:KR3h0070_WYG_064-28b>¶
間泉忽湧出崔觀察珙奏状亦水旱恒事耳宣宗手¶
詔褒嘉猶見下霽而史尚以無復仁恩察察為眀短¶
之何也碑勒奏及手詔謝表筆氣蕭散有褚河南意¶
後書年月及銜復似栁如出兩手(金石史)¶
¶
　　崔珙奏答詔俱正書大中二年十一月今在岐山縣¶
周公廟(金石文字記)¶
¶
　　天王廟碑¶
¶
　　在贑州咸通二年刺史李振撰(輿地碑目)¶
¶
<pb:KR3h0070_WYG_064-29a>¶
　　伏波廟碑¶
¶
　　咸通八年左武衛兵曹㕘軍崔遂文(輿地碑目)¶
¶
　　唐新立鎮南将軍劉表廟碑¶
¶
　　唐陵州刺史劉權撰并書劉表字景升山陽髙平人¶
後漢末為荆州牧僖宗時山東南道節度使劉巨容¶
嘗夢見之故為立廟巨容自稱裔孫碑以廣眀二年¶
立(集古録目)¶
¶
　　唐劉表碑隂¶
¶
<pb:KR3h0070_WYG_064-29b>¶
　　碑隂劉巨容題記與廟碑同巨容既立廟因於墓側¶
搆水亭為逰宴之所後記表僚屬蒯越韓嵩等及蜀¶
先主在荆州事迹末有表所作山道口亭銘刻在廟¶
碑之隂(集古録目)¶
¶
　　孚貺侯廟碑¶
¶
　　在銅陵縣中和二年立(容齋四筆)¶
¶
　　蜀先主廟碑¶
¶
　　郭(缺)撰正書乾寜元年今在涿州樓桑村廟中剥蝕¶
<pb:KR3h0070_WYG_064-30a>¶
其首行曰婁居道重修(金石文字記)¶
¶
　　張将軍魯新廟碑¶
¶
　　張将軍新廟記李巨川撰唐彦謙書張魯事史傳詳¶
矣巨川文詞匪工所録者彦謙書爾彦謙書頗知名¶
於世故畧存其筆蹟也(六一題䟦)¶
¶
　　修北嶽廟殘碑¶
¶
　　劉端撰王知新行書今在曲陽縣廟中記王䖏直修¶
廟事(金石文字記)¶
<pb:KR3h0070_WYG_064-30b>¶
¶
¶
¶
¶
¶
¶
¶
¶
　　六藝之一録卷六十五¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.883051
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 15
<pb:KR3h0070_WYG_015-1a>¶
　　欽定四庫全書¶
¶
　　六藝之一録卷十六　　　　錢唐倪濤撰¶
¶
　　金器欵識十六¶
¶
　　漢書言府弩機¶
¶
¶
¶
¶
<pb:KR3h0070_WYG_015-1b>¶
　　右髙三寸八分長四寸三分闊二寸一分重一斤一¶
十兩銘二十七字曰延光三年閏月書言府作按延¶
光三年盖東漢孝安皇帝即位之十九年也是年歲¶
在甲子閏在十月不言十月而言閏月舉閏則知十¶
月也書言府者所謂言則左史書之之義天禄石渠¶
之屬也盖漢之武庫隨府有之如盾省是也又若工¶
若令若丞若史皆銘之於機則知除戎器戒不虞昔¶
人尤在所慎者是機之形方且宻而紋鏤細若絲縷¶
<pb:KR3h0070_WYG_015-2a>¶
綰結則可頼此以固邦國者非特於前書孝宣之際¶
以示後人也(博古圗)¶
¶
　　有新權銘¶
¶
　　銘曰律權石重四鈞同律度量衡有新氏造按漢制¶
三十斤為鈞四鈞為石為斤一百二十故謂之權石¶
五權之制以義立之以物鈞之其餘小大之差以輕¶
重為宜圜而環令肉倍好者權與物鈞重萬一千五¶
百二十銖當萬物數此元始定制也莽號新室權銘¶
<pb:KR3h0070_WYG_015-2b>¶
既著之矣方晉之末校尉王和掘得圜石其銘如是¶
當時以為瑞參軍續咸曰王莽時物也故以是傳之¶
不知所存有幾而此銘盖一時所同制也(廣川書跋)¶
¶
　　新莽候鉦¶
¶
　　候鉦四十二字闕二字王莽地皇二年所作紹興中¶
出於金州此器所書有波畫字尤清勁與漢末筆法¶
無異孰謂新都𨽻字皆古拙乎(洪适𨽻續)¶
¶
　　威斗¶
¶
<pb:KR3h0070_WYG_015-3a>¶
　　張永開𤣥武湖遇古冡冡上得一銅斗有柄文帝以¶
訪朝士承天曰此亡新威斗王莽三公亡皆賜之一¶
在冡外一在冡内時三台居江左者唯甄邯為大司¶
徒必邯之墓俄而永又啟冡内更得一斗復有一銘¶
大司徒甄邯之墓(南史何承天傳)¶
¶
　　新銅枓¶
¶
　　韓玉汝家有一銅枓其銘曰新始建國天鳳上戊六¶
年(葉夢得避暑録)¶
¶
<pb:KR3h0070_WYG_015-3b>¶
　　新銅鉦¶
¶
　　紹興中郭浩知金州田夫耕得一鉦其銘曰新始建¶
國地皇上戊二年(𨽻釋)¶
¶
　　董氏二洗¶
¶
　　一欵其右曰董氏雅好一欵其左曰董氏器(𨽻續)¶
¶
　　中平獸洗¶
¶
　　欵識一行云中平三年八月造作用冨(𨽻續)¶
¶
　　漢修官二鐵盆¶
¶
<pb:KR3h0070_WYG_015-4a>¶
　　乾道中陸務觀監漢嘉郡得之字畫無篆體盖東漢¶
初年所作(𨽻續)¶
¶
　　漢鹽鐵盆¶
¶
　　在巫山縣黄嗣直攝邑事堂下有大鹽盆有欵識盖¶
漢時物也其末曰永平二年(輿地碑目)¶
¶
　　漢虎符¶
¶
　　葉森曽見先師吾真白收虎符一丈有一尺五寸廣¶
四寸上剡首下平一面作虎蹲在上下有漢欵識字¶
<pb:KR3h0070_WYG_015-4b>¶
云第一至第五皆面上作身通垂下有磨滅不可辨¶
剡首二邊有字刋年月磨滅難辨(雲煙過眼録)¶
¶
　　魏五熟釜¶
¶
　　文帝在東宫賜繇五熟釜為之銘於赫有魏作漢藩¶
輔厥相唯鍾實幹心膂靖恭夙夜匪遑安處百僚¶
師師楷兹度矩(魏志鍾繇傳)¶
¶
　　蜀孔明釜¶
¶
　　毛柱史言平谷縣耕民得一釜以凉水沃之忽自沸¶
<pb:KR3h0070_WYG_015-5a>¶
以之炊飯即熱釜下有諸葛行窩字鄉民以為中有¶
寳物乃碎之其釜複層中有水火二字(丹鉛録)¶
¶
　　晉銅澡盤¶
¶
　　晉武帝作欵識云泰始元年(闕)月七日右尚方治御¶
府故二斗五升銅澡盤重九斤八兩第二字甚小而¶
遒勁(𨽻續)¶
¶
　　燕慕容雋銅馬銘¶
¶
　　慕容廆有駿馬赩白有竒相逸力至雋光夀元年四¶
<pb:KR3h0070_WYG_015-5b>¶
十九矣而駿逸不虧雋竒之命鑄銅以圖其像親為¶
銘賛鐫頌其傍象成而馬死矣(水經注)¶
¶
　　夏銅鼓¶
¶
　　陳叔夏得銅鼓甚大銘曰龍昇元年七月大匠渙按¶
龍昇為大夏紀年而鼓全似西南夷所作崔鴻十六¶
國書赫連勃勃以銅為大鼓及飛亷翁仲銅蛇龍虎¶
以黄金飾之列於宫殿前疑即此也(廣川書跋)¶
¶
　　古錫趺篆文¶
¶
<pb:KR3h0070_WYG_015-6a>¶
　　初上(齊髙帝)在淮隂修理城得古錫趺九枚下有篆文¶
莫能識者僧真省事獨曰何須辨此文字此自久逺¶
之物錫而有九九錫之徴也髙帝曰卿勿妄言(南史紀僧¶
真傳)¶
¶
　　金革帶鈎篆文¶
¶
　　吉士瞻為荆府城局參軍浚萬人仗庫防池得一金¶
革鈎隱起鏤甚精巧篆文曰錫爾金鈎且公且侯(南史¶
吉士瞻傳)¶
¶
<pb:KR3h0070_WYG_015-6b>¶
　　無為觀鐵磬文¶
¶
　　在道州銘曰永明四年五月五日造鐵磬十二枚(輿地¶
碑目)¶
¶
　　梁甘露寺鐵鑊文¶
¶
　　天監十八年造以供佛者佛字皆作□(天下金石志)¶
¶
　　唐棲霞寺銅像背記¶
¶
　　景龍二年(輿地碑目)¶
¶
　　唐景龍觀鐘銘¶
¶
<pb:KR3h0070_WYG_015-7a>¶
　　景龍觀者中宗所作景雲二年睿宗為之鑄鐘製銘¶
也字正書而稍兼篆體竒偉可觀鐘今在西安府城¶
鐘樓(石墨鐫華)¶
¶
　　景龍觀唐中宗所起睿宗復為煉銅鑄鐘而銘之中¶
宗是醒寐不知昏曉者睿宗以臨淄幸登天位當再¶
世牝晨淫穢天地不思反政而復令察東宫幾成太¶
平之亂亦是側耳不聞雷霆者何事鐘耶今在西安¶
鐘樓余嘗手摹其文睿宗御製銘辭書復古雅拙樸¶
<pb:KR3h0070_WYG_015-7b>¶
在唐以上是楷法兼篆分者惜姓名未著其源出自¶
興和年李仲璇修孔子廟碑而劑之以雅故為勝耳¶
余收金石文數百種除彞器欵識惟此為金耳(金石史)¶
景雲二年九月睿宗御書今在西安府鐘樓上初唐¶
人作字尚有八分遺意正書之中徃徃雜出篆體無¶
論歐虞諸子即睿宗書亦如此猶之初唐律詩稍似¶
古風平仄不甚穩順開元以後書法日盛而古意遂¶
亡遂以篆楷為必不相通分為兩部然而蚩之从㞢¶
<pb:KR3h0070_WYG_015-8a>¶
岊之从巴黎之从勿薛之从&KR0935;虚之从□鼎之从析¶
□益之从横□此皆見行於今代者而不察其為篆¶
也詩篇書法日以圓熟而俗筆生焉亦世代升降之¶
一端矣(金石文字記)¶
¶
　　唐真源觀鐘銘¶
¶
　　明皇撰并八分書天寳三年六月(金石録)¶
¶
　　唐明皇書太子亨題亳州(金石略)¶
¶
　　唐通元觀銅鐘銘¶
¶
<pb:KR3h0070_WYG_015-8b>¶
　　開元十五年陳郡袁懐先撰(輿地碑目)¶
¶
　　唐紫極觀鐘銘¶
¶
　　饒州紫極觀有唐鐘刻銘其上曰天寳九載前監察¶
御史貶樂平尉李逢年銘鄉貢進士薛彦偉述序給¶
事郎行參軍趙從一書(容齋隨筆)¶
¶
　　唐紫極觀鐘銘二¶
¶
　　在饒州天寳九載上官經野文(輿地碑目)¶
¶
　　紫極宫鐘銘沙門少紀書(墨池編)¶
¶
<pb:KR3h0070_WYG_015-9a>¶
　　唐曲阿縣齊鄉觀鐘銘¶
¶
　　殷度善正書開元間嘗書曲阿縣齊鄉觀鐘銘(書史㑹要)¶
¶
　　唐常覺寺銅鐘銘¶
¶
　　天寳四載韋迴撰并八分書(金石録)¶
¶
　　唐寜照寺鐘銘¶
¶
　　右武盡禮筆法精勁當時宜自名家而唐人未有稱¶
之見於文字者豈其工書如盡禮者徃徃皆是特今¶
人罕及爾余每得唐人書未嘗不歎今人之廢學也¶
<pb:KR3h0070_WYG_015-9b>¶
(集古録)¶
¶
　　唐居士武承泰撰文林郎武盡禮書寺僧鑄大鐘以¶
景龍三年立此銘(集古録目)¶
¶
　　景龍三年邢州(金石略)¶
¶
　　唐太清宫鐘銘¶
¶
　　馮宿撰栁公權行書太和五年十二月(金石録)¶
¶
　　唐永泰寺鐘銘¶
¶
　　大歴元年崔巨撰房集書(金石録)¶
¶
<pb:KR3h0070_WYG_015-10a>¶
　　唐萬年寺鐘銘¶
¶
　　魏大空書(碑帖考)¶
¶
　　唐䕶聖寺鐘銘¶
¶
　　龍紀二年節度使顧彦暉銘(輿地碑目)¶
¶
　　唐南山寺題鐘¶
¶
　　龍紀元年(輿地碑目)¶
¶
　　唐銅柱¶
¶
　　貞元四年嶺南都䕶本管經略使馬總於漢所立銅¶
<pb:KR3h0070_WYG_015-10b>¶
柱之處特鑄二柱刻書唐徳以繼伏波之迹(舊唐書馬總傳)¶
¶
　　唐鐵馬鞭刻字¶
¶
　　鐵馬鞭長慶二年義成軍節度使曹華進獻曰得之¶
汴水有字刻云貞觀五年尉遲敬徳李昌符詩云漢¶
將臨流得馬鞭鄂侯名字舊雕鐫(李昌符詩集)¶
¶
　　南唐銅牌篆¶
¶
　　沈彬將𦵏穴其處乃古塚也其間獲一銅牌上鐫篆¶
文云佳城今已開雖開不𦵏埋漆燈猶未爇畱待沈¶
<pb:KR3h0070_WYG_015-11a>¶
彬來(江南野史)¶
¶
　　南漢銅佛識¶
¶
　　昭州光孝寺銅佛一軀五代偽劉時所鑄後有識云¶
維大漢大寳四年(輿地碑目)¶
¶
　　吴越武肅王鐵劵¶
¶
　　唐遣中使焦楚鍠賫鐵券至券文曰維乾寜四年嵗¶
次丁巳八月甲辰朔四日丁未皇帝若曰咨爾鎮海¶
鎮東等軍節度浙江東西等道觀察處置營田招討¶
<pb:KR3h0070_WYG_015-11b>¶
等使兼兩浙鹽鐵制置發運等使開府儀同三司檢¶
校太尉兼中書令持節潤越等州刺史上柱國彭城¶
郡王食邑五千户實封一百户錢鏐朕聞銘鄧隲之¶
勲言垂漢典載孔悝之徳事美魯經則知褒徳䇿勛¶
古今一致頃者董昌僣偽為昏鏡水狂謀惡跡漸染¶
齊人爾能披攘兇渠盪定江表忠以衛社稷惠以福¶
生靈其機也氛祲清其化也疲羸泰拯於越於塗炭¶
之上師無私焉保餘杭於金湯之固政有經矣志奨¶
<pb:KR3h0070_WYG_015-12a>¶
王室績冠侯藩溢于旗常流在丹素雖鍾繇刋五熟¶
之釜竇憲勒燕然之山未足顯功抑有異數是用錫¶
其金板申以誓辭長河有似帶之期泰華有如拳之¶
日惟我念功之㫖永將延作子孫使卿長襲寵榮克¶
保冨貴卿恕九死子孫三死或犯常刑有司不得加¶
責承我信誓徃惟欽哉宜付史館頒示天下　王謝¶
表曰臣鏐言伏承恩㫖賜臣金書鐵券一道恕臣九¶
死子孫三死者出於睿券形此綸言録臣以絲髪之¶
<pb:KR3h0070_WYG_015-12b>¶
勞賜臣以山河之誓鐫金作字指日成文震動神祗¶
飛揚肝胆伏念臣爰從筮仕迨及秉麾每自揣量是¶
何叨忝所以行如履薄動若持盈惟憂福過禍生敢¶
忘慎初䕶末豈期初志上感宸聰憂臣以處極多危¶
慮臣以防微不至遂開聖澤永保私門屈以常刑宥¶
其不死雖君親屬念皆云必恕必容而臣子為心豈¶
敢傷慈傷愛謹當日慎一日戒子戒孫不敢因此而¶
累恩不敢乘此而賈禍聖主萬嵗愚臣一心(十國春秋)¶
¶
<pb:KR3h0070_WYG_015-13a>¶
　　楚銅柱文¶
¶
　　楚武穆王既威服諸蠻于溪州界立銅柱為表髙丈¶
二尺命李𢎞臯銘之𢎞臯為文曰粤以天福五年嵗¶
在庚子夏五月楚王召天䇿府學士𢎞臯謂曰我烈¶
祖昭靈王漢建武十八年平徴側於龍編樹銅柱於¶
象浦銘曰金人汗出鐵馬蹄堅子孫相連九九百年¶
是知吾祖宗之慶緒綿逺則九九百年之運昌于南¶
夏者乎今五溪輯寜群帥内附古者天子銘徳諸侯¶
<pb:KR3h0070_WYG_015-13b>¶
計功大夫稱伐必有刋勒垂諸簡編將立標題或昭¶
恩徳敢繼前烈為吾紀焉𢎞臯承教濡毫敬載厥事¶
盖聞牂牁接境五溪遺風上古以之要服中世漸爾¶
羈縻師號滑夫相名姎氏漢則宋均父肇靖溪山唐¶
則楊興師遂開展境邇來豪右時恣陸梁去就在心¶
否臧由已溪州彭仕然世傳郡印家總州兵布惠立¶
威識恩知勸故能立三四代長百萬夫非徳教之所¶
加豈簡書而可畏亦無辜於大國必不虐於小民多¶
<pb:KR3h0070_WYG_015-14a>¶
自生知因而善處無何忽承間隟俄至動搖王每示¶
含𢎞常加姑息漸為邊患深入郊圻擾掠耕桑侵暴¶
辰澧疆吏告逼郡人失寜非萌作偽之心偶昧戢兵¶
之法焉知縱火果至自焚時晉天子大創丕基倚注¶
雄徳以文皇帝之徽號繼武穆王之令謨册命吾王¶
開天䇿府天人降止備物在庭方振聲名又當昭泰¶
眷言僻陋可俟綏懐而邊鄙上言各効命土乃以静¶
江軍指揮使劉勍率諸部將士以偏師鉦鼓之聲震¶
<pb:KR3h0070_WYG_015-14b>¶
動溪谷彼乃棄州保嶮結阻馮髙惟有鳥飛謂無人¶
到而劉勍虔遵廟筭宻運神機跨壑披崖臨危下瞰¶
梯衝既合水泉無汲引之門樵採莫通糧糗乏轉輸¶
之路(闕)　　　因甘矜恤彭師暠為父輸誠束身納¶
欵我王愍其通變爰降招携崇虎感徳以歸周孟獲¶
畏威而事蜀王曰古者叛而伐之服而柔之不奪其¶
財不貪其土前王典故後代蓍龜吾伐叛懐柔敢無¶
師古奪財貪地實所不為乃依前奏授彭仕然溪州¶
<pb:KR3h0070_WYG_015-15a>¶
刺史加檢校太保諸子將吏咸復職員錫賚有差俾¶
安其土仍頒廩粟大賑貧民乃遷州城于平岸溪之¶
將佐衘恩向化請立柱以誓焉於戱王者之師貴謀¶
賤戰兵不染鍔士無告勞肅清五溪震讋百越居平¶
疆理保乂邦家爾宜無擾耕桑無焚廬舍無害樵牧¶
無阻川塗勿矜激瀬流湍勿恃懸崖絶壁荷君親之¶
厚徳我不徴求感天地之至仁爾懐寜撫茍違誠誓¶
是昧神祗垂予子孫庇爾族類鐵碑可立可忘賢哲¶
<pb:KR3h0070_WYG_015-15b>¶
之蹤銅柱堪銘願奉祖宗之徳𢎞臯仰遵王命謹作¶
頌焉其辭曰昭靈鑄柱垂英烈手執干戈征百越誕¶
今鑄柱庇羣黎指畫風雷開五溪五溪之險不足恃¶
我旅爭登若平地五溪之衆不足平我師輕躡如春¶
氷溪人畏威思納質棄汙歸朝求立誓(名山記作溪山畏威仍感¶
惠納貭歸朝永立誓今從廖道南楚紀)誓山川兮告鬼神保子孫兮千¶
萬春(十國春秋)¶
¶
　　宋賈似道祭器銘¶
¶
<pb:KR3h0070_WYG_015-16a>¶
　　賈師憲丞相祭器銘曰唯景定三年正月乙丑詔太¶
傅丞相賈公似道奕世勲勞再造王室其賜家廟于¶
行都乃作俎豆俟奉時薦萬子孫永寳之余嘗得其¶
一器其銘如此(志雅堂襍抄)¶
¶
　　廖瑩中酒器銘¶
¶
　　賈師憲庚申嵗自江上奏功而歸凡其家從行諸客¶
皆推恩賞廖羣玉瑩中以從戎之勞轉官之外復特¶
賜黄金百兩廖遂用之鑄匜盤以為酒器且俾楊尚¶
<pb:KR3h0070_WYG_015-16b>¶
書平舟棟作篆古勒銘于器云皇帝御極之三十七¶
年國有大功一相禹胼曰余瑩中與隨斾㫋余寔手¶
扶余後手牽白公何以敵脇是穿奇勝草坪受降馬¶
前公一何勇敵一何恐余訖濟南公飯余共損漢倒¶
江一洗羶潼彼徒夷矣公歸余從内金唯精上賞唯¶
重文昌孫子是寳是用誰其銘之史臣楊棟余嘗得¶
銘墨本因又書之(同上)¶
¶
　　南漢光孝寺鐵塔文¶
¶
<pb:KR3h0070_WYG_015-17a>¶
　　廣州府光孝寺有鐵塔一乃劉鋹所造上有文曰大¶
漢皇帝以大寳十年丁卯嵗勅有司烏金鑄造千佛¶
寳塔一所七層并相輪蓮花座高二丈二尺保龍光¶
有慶祈鳳厯無疆萬方咸底於清平八表永承於交¶
泰善資三有福被四恩以四月乾徳節設齋慶讃謹¶
記後列中官姓名(池北偶談)¶
¶
　　武林鐘鼎文¶
¶
　　浄慈寺鐘　洪武十一年十一月造宋濓銘(芝園後集)¶
¶
<pb:KR3h0070_WYG_015-17b>¶
　　尊勝寺鐘　舊在鳳凰山尊勝寺淳熙改元曽覿篆¶
銘(客杭日記)¶
¶
　　上天竺鳴陽樓鐘　舊在寺左鐘樓刻紹興七年二月¶
鑄賜住持應如管領明成化間徙懸鎮海樓(天竺山志)¶
¶
　　開寶仁王寺鐘　在七寶山寺内刻端平元年尚方鑄¶
賜¶
¶
　　唐鐘　舊在三茅寜夀觀唐常州澄清觀女冠王玉仙¶
造河東薛泚銘紹興中賜於觀後徙入禁中(咸淳臨安志)¶
¶
<pb:KR3h0070_WYG_015-18a>¶
　　宋鼎　舊在三茅寜夀觀宋孝建元年八月作有銘紹¶
興中賜於觀(咸淳臨安志)¶
¶
　　金塗塔　舊在鳳凰山錢武肅王宫中其文用金錯(朱彝¶
尊金塗塔考)¶
¶
　　鐵井䦨　在六和塔錢武肅王刻八卦於上(吳越備史)¶
¶
　　淨慈寺鐵鍋　在寺内有禎明二年造題欵(西湖志)¶
¶
　　西天元興寺鐘題名(右鐘在烏龍廟)　太師開府儀同三司上¶
柱國録軍國重事中書左丞相和寜忠獻王脫脫為¶
<pb:KR3h0070_WYG_015-18b>¶
江淮等處行中書省左丞相時以開山住持僧西天¶
高逹摩突理扳的達之請于延祐己未春三月建西¶
天寺至正壬辰燬于火戊戌王之子儀同三司浙江¶
等處行中書省左丞相兼知行樞宻院頒行宣政院¶
事節制諸軍便宜行事達識帖睦兒顧瞻感慨捐俸¶
鼎創以繼先志更扁山曰清平寺曰西天元興同祈¶
皇帝萬嵗皇后齊年皇太子千秋風調雨順國泰民¶
安提㸃僧公哥古魯住持智明普照大師依仁屹刺¶
<pb:KR3h0070_WYG_015-19a>¶
識巴講主監造朝列大夫同知浙江東道宣慰使司¶
副元帥于應辰大元至正十八年十月初三日置¶
書史㑹要云達識帖睦邇字九成康里人官至江浙¶
行省封太尉知讀書能詩大字學釋漙光小字殊有¶
骼力¶
¶
　　厲太鴻元西天元興寺鐘題名跋云西天元興寺在¶
吳山西南清平山之東與鳳凰山相接宋故宫芙蓉¶
殿也元仁宗延祐六年己未江浙行省中書左丞相¶
<pb:KR3h0070_WYG_015-19b>¶
贈太師和寜忠獻王康里脱脫為西僧高達摩實理¶
板的達建初扁曰西天至正十六年壬辰燬于火子¶
達識帖木邇仍為是職捐俸鼎創以繼先志扁山曰¶
清平寺曰西天元興寺僧公哥古魯依仁屹刺識巴¶
等題紀其事於鐘上盖鑄鐘之年即剏寺之年也按¶
元史康里脫脫世祖時入宿衛於武宗仁宗有定䇿¶
功曾輔武宗為中書右丞相至大四年仁宗即位出¶
為江浙行省左丞相開杭城通江河以便商旅明許¶
<pb:KR3h0070_WYG_015-20a>¶
復齋作元史闡幽惜其澤不廣于天下而獨被于吾¶
浙賢相不竟其用仁宗之過也其子達識帖睦邇以¶
至正七年來為行省平章兼知行樞密院許以便宜¶
行事是時江淮盜起使為達識帖木邇者輯和民人¶
訓練軍實繕城池以固圉延將材以禦敵收苖軍之¶
用而撫以威信識淮張之詐而討以大義則紅巾可¶
無躪浙之虞白駒可無㨿杭之禍奈何賄賂滋彰庸¶
懦滋甚始則倚完者為重以拒士誠終則受士誠之¶
<pb:KR3h0070_WYG_015-20b>¶
欺而殱完者卒致薇省沸狼禾中飲鴆生無功以報¶
國死何面以見父烏在一寺之建能繼先志耶貢禮¶
部師泰玩齋集有建寺碑載高達摩實理板的達居¶
山中乆一旦拂袖去莫知所之後有見之秦隴間者¶
盖已百餘歲矣達識帖睦邇重建時又於殿左剏屋¶
四楹奉祠先生割田供祀皆可補此記之缺夏大理¶
時正成化杭州府志云宋故宫寢殿基為尊勝寺和¶
寜門基為般若寺後殿基為小仙林寺垂拱殿基為¶
<pb:KR3h0070_WYG_015-21a>¶
報國寺與元興而五至正壬辰七月冦至郭萬户屯¶
羅木橋東營與對敵市民咸登望江亭以覘冦退命¶
軍士焚之是寺之燬即至正十六年士誠逼杭達識¶
帖睦邇棄城潛遁時也既燬而剏僅及期月士信且¶
拆白塔以築城五寺又逓湮矣今遺址已不可考獨¶
鐘存萬松嶺烏龍社廟中題字陽文在欒間上下俱¶
鑄作䝉古字吾友丁處士敬身拓得墨本命予考證¶
予嘗登鳳山之原空林眢井觸目蒼涼不謂鐘簴尚¶
<pb:KR3h0070_WYG_015-21b>¶
留兩朝廢興之感備焉故為之書¶
¶
　　雲雷文　黄目　弩機銘¶
¶
　　禮書言罍畫雲雷之象然莫知雷作何状今祭器中畫¶
雷有作鬼神伐鼓之状此甚不經予嘗得一古銅罍¶
環其腹皆有畫正如人間屋梁所畫曲水細觀之乃¶
是雲雷相間為飾如□者古雲字也象雲氣之形如¶
□者雷字也古文□為雷象囘旋之聲其銅罍之飾¶
皆一□一□相間乃所謂雲雷之象也今漢書罍字¶
<pb:KR3h0070_WYG_015-22a>¶
作□盖古人以此飾罍後世字失傳耳(夢溪筆談)¶
¶
　　禮書所載黄彞乃畫人目為飾謂之黄目子遊關中得¶
古銅黄彞殊不然其刻畫甚繁大體似繆篆又如欄¶
盾間所畫囘波曲水之文中間有二目如大弹丸突¶
起煌煌然所謂黄目也視其文髣髴有牙角口吻之¶
象或謂黄目乃自是一物又予昔年在姑熟王敦城¶
下土中得一銅鉦刻其底曰諸葛士全茖鉦茖即古¶
落字也此部茖之落士全部将名耳鉦間鑄一物有¶
<pb:KR3h0070_WYG_015-22b>¶
角羊頭其身亦如篆文如今時術士所畫符傍有兩¶
字乃大篆飛亷字篆文亦古怪則鉦間所圖盖飛亷¶
也飛亷神獸之名淮南轉運使韓持正亦有一鉦所¶
圖飛亷及篆字與此亦同以此騐之則黄目疑亦是¶
一物飛亷之類其形状如字非字如畫非畫恐古人¶
必有深理大抵先王之器皆不茍為昔夏后鑄鼎以¶
知神姦殆亦此類恨未能深究其理是必有所謂也¶
(仝上)¶
¶
<pb:KR3h0070_WYG_015-23a>¶
　　鄆州發地得一銅弩機甚大製作極工其側有刻文曰¶
臂師虞士耳師張柔史傳無此色目人不知何代物¶
也(同上)¶
¶
　　古器說¶
¶
　　虞夏而降制器尚象著焉後世由漢武帝汾睢得寶鼎¶
因更其年元而宣帝又于扶風亦得鼎款識曰王命¶
尸臣官此栒邑及後和帝時竇憲勒燕然還有南單¶
于者遺憲仲山甫古鼎有銘而憲遂上之凢此數者¶
<pb:KR3h0070_WYG_015-23b>¶
咸見諸史記所彰灼者逮魏晉六朝隋唐亦數數言¶
獲古鼎器梁劉之遴好古愛竒在荆州聚古器數十¶
百種又獻古器四種于東宫皆金錯字然在上者初¶
不大以為事獨國朝來寖乃珍重始則有劉原父侍¶
讀公為之倡而成于歐陽文忠公又從而和之則若¶
伯父君謨東坡數公云爾初原父號博雅有盛名曩¶
時出守長安長安號多古簋敦鏡尊彞之屬因自著¶
一書號先秦古器記而文忠公喜集往古石刻遂又¶
<pb:KR3h0070_WYG_015-24a>¶
著書名集古録咸載原父所得古器銘款由是學士¶
大夫雅多好之此風遂一扇矣元豐後又有文士李¶
公麟者出公麟字伯時實善書畫性喜古則又取生¶
平所得暨其聞見者作為圖状說其所以而名之曰¶
考古圖傳流至元符間太上皇即位憲章古始𦕈然¶
追唐虞之思因大崇尚及大觀初乃倣公麟之考古¶
作宣和殿博古圖録凢所藏者為大小禮器則已五¶
百有幾世既知其所以貴愛故有得一器其直金錢¶
<pb:KR3h0070_WYG_015-24b>¶
數十萬後動至百萬不翅者于是天下塚墓破伐殆¶
盡矣獨政和間為最盛尚方所貯至六千餘數百器¶
遂盡見三代典禮文章而讀先儒所講説殆有可採¶
者始端州上宋成公之鐘而後得以作大晟及是又¶
獲被諸制作于是朔望郊廟禮樂一旦遂復古跨越¶
前代嘗有㫖以所藏列崇政殿暨兩廊召百官而宣¶
示焉當是時天子尚留心政治儲神穆清因從𤨏闥¶
密窺聽臣寮訪諸左右知其為誰樂其博議味其議¶
<pb:KR3h0070_WYG_015-25a>¶
論喜于人物而百官勿覺也時所重者三代之器而¶
已若秦漢間物非殊特盖亦不收及宣和後則咸䝉¶
貯録且累數至萬餘若岐陽宣王之石鼓西蜀文翁¶
禮殿之繪像凢所知名罔問巨細逺近悉索入九禁¶
而宣和殿後又剏立保和殿者左右有稽古博古等¶
諸閣咸以貯古玉印璽諸鼎彞禮器法書圖畫盡在¶
然世事則益爛漫上志衰矣非復前日之敦尚考騐¶
者俄遇僣亂側聞都邑方傾覆時所謂先王之制作¶
<pb:KR3h0070_WYG_015-25b>¶
古人之風烈悉入金營夫以孔父子産之景行召公¶
散季之文辭牛鼎象樽之規模龍瓶雁燈之典雅皆¶
以食戎馬供熾烹灰飛烟滅散落不存文武之道墜¶
於地恥莫甚于此言之可為吁邑至于圖録規模則¶
班班尚在期流傳以不朽云作古器説(鐵圍山叢談)¶
¶
　　李伯時好鐘鼎古文奇字¶
¶
　　李伯時公麟雅好鐘鼎古文奇字自夏商以來以先後¶
次第之聞一器則捐千金不少靳所蓄日冨俱為圖¶
<pb:KR3h0070_WYG_015-26a>¶
記蔡天啟嘗得商祖丁彞李尤寶愛因作詩以贈云¶
上追虞姒亦易爾下者始置周秦間造端宏大町畦¶
絶徃徃世俗遭譏訕盖實録也(能改齋漫録)¶
¶
　　跋翟公巽所藏古器¶
¶
　　周秦古器銘皆科斗文字其文章爾雅朝夕玩之可以¶
披剥華偽自見至情雖戱弄翰墨不為無補(山谷題跋)¶
¶
　　古器篆刻¶
¶
　　劉原父收周鼎篆一器百字刻蹟宛然所謂金石刻文¶
<pb:KR3h0070_WYG_015-26b>¶
與孔氏上古書相表裏字法有鳥跡自然之狀宗室仲¶
忽李公麟收購亦多余皆嘗賞閲如楚鍾刻字則端¶
逸逺髙秦篆咸可冠方今法書之首(襄陽志林)¶
¶
　　安州所獻六器銘¶
¶
　　右六器銘重和戊戌嵗安州孝感縣民耕地得之自言¶
于州州以獻諸朝凢方鼎三圜鼎二甗一皆形製精¶
妙款識奇古按此銘文多者至百餘字其義頗難通¶
又稱作父己父己寶彞若非商末即周初器也(金石録)¶
¶
<pb:KR3h0070_WYG_015-27a>¶
　　古器辯¶
¶
　　鼎屬七甲鼎乙鼎非鼎乃甗也盖甑之類丙鼎中有人¶
形盖古子孫字丁鼎戊鼎中文□兩目之間非鼻乃¶
父字耳上兩目乃古瞿字盖其人曰瞿父也已敦也¶
古盛黍稷器儀禮所謂全敦非鼎也庚此漢人香爐¶
耳非鼎也鍾屬四其三是鍾最後丁號者柄差長當¶
是鉦也尊爵屬四甲是卣中尊也中有人形亦古子¶
孫字乙爵也文曰祖甲丙爵丁爵鑑二甲其文曰仙¶
<pb:KR3h0070_WYG_015-27b>¶
山並照智水齊明花朝豔彩月夜流明龍盤五瑞鸞¶
舞雙精傳聞仁夀始騐銷兵文體乃唐人鏡其體製¶
亦不甚古乙銘曰青羊作鏡四夷服多賀國安人民¶
(下三字俱不明晰)殄滅天下得一雨暘節五資(上二字不明)長保¶
二親(下一字不明)凢三十字内有三字不明此乃漢鑑勝¶
前一鑑逺甚註云乙銘不可曉考之博古圖漢有青¶
盖鑑銘青羊作青盖又宜子孫鑑銘五資作五榖熟¶
(東觀餘論)¶
¶
<pb:KR3h0070_WYG_015-28a>¶
　　鍾鼎銘識¶
¶
　　三代鍾鼎彞器存於今者其間款識唯眉夀萬年子子¶
孫孫永寶用之語差可辨認餘多茫昧難讀談者以為¶
古文質朴三盤五誥雖詰曲聱牙尚可精求其義自武¶
王周書諸銘外其見於經傳者如湯之盤銘曰茍日新¶
日日新又日新䜛鼎之銘曰昧旦丕顯後世猶怠正考¶
父鼎銘曰一命而僂再命而傴三命而俯循墻而走亦¶
莫余敢侮饘於是粥於是以糊余口[桌-日+(ㄇ@(人/人))]氏量銘曰時文¶
<pb:KR3h0070_WYG_015-28b>¶
思索允臻其極嘉量既成以觀四國永啓厥後兹器維¶
則祭射侯辭曰惟若寜侯毋或若女不寜侯不屬于王¶
所故抗而射女衛禮至銘曰余掖殺國子莫予敢止孔¶
悝鼎銘曰六月丁亥公格于大廟公曰叔舅乃祖莊叔¶
左右成公成公乃命莊叔隨難于漢陽即宫于宗周奔¶
走無射啟右獻公獻公乃命成叔纂乃祖服乃考文叔¶
興舊嗜欲作率慶士躬恤衛國其勤公家夙夜不解民¶
咸曰休哉公曰叔舅予女銘若纂乃考服悝拜稽首曰¶
<pb:KR3h0070_WYG_015-29a>¶
對揚以辟之勤大命施于蒸彞鼎扶風美陽鼎銘曰王¶
命尸臣官此栒邑賜爾旗鸞黼黻琱戈尸臣拜手稽首¶
曰敢對揚天子丕顯休命此諸銘未嘗不粲然何為傳¶
于今者無緒乃爾漢去周未逺武宣以來郡國每獲一¶
鼎至於薦告宗廟羣臣上夀竇憲出征南單于遺以古¶
鼎容五斗其銘曰仲山甫鼎其萬年子子孫孫永寶用¶
憲乃上之盖以其難得故也今世去漢千年而器寶之¶
出不可勝計又為不可曉已(洪适)¶
¶
<pb:KR3h0070_WYG_015-29b>¶
　　石本古器物銘¶
¶
　　右石本古器物銘余既集録公私所藏三代秦漢諸器¶
款識略盡乃除去重複取刻畫完好者得三百餘銘皆¶
模刻于石又取墨本聨為四大軸附入録中近世士大¶
夫間有以古器銘入石者然徃徃十得一二不若余所¶
有之冨也(金石録)¶
¶
　　鍾鼎字書¶
¶
　　鍾鼎篆韻七卷皇朝薛尚功集元祐中吕大臨所載僅¶
<pb:KR3h0070_WYG_015-30a>¶
數百字政和中王楚所傳亦不過數千字今是書所録¶
凢一萬一百二十有五　考古圖十卷皇朝吕大臨撰¶
裒諸家所藏三代秦漢尊彞鼎敦之屬繪之于幅而辯¶
論形制文字　博古圖説十一卷皇朝黄伯思撰　宣¶
和博古圖三十卷皇朝王楚撰集三代秦漢彞器繪其¶
形範辨其款識増多於吕氏考古十倍矣　鍾鼎款識¶
二十卷皇朝薛尚功編考古博古之類也然尤為詳備¶
(眺氏讀書志)¶
¶
<pb:KR3h0070_WYG_015-30b>¶
　　薛尚功款識法帖十卷(尚功字用敏錢塘人僉書定江軍節度判官㕔事)碑在¶
江州蜀中亦有翻刋者字加肥　薛尚功重廣鐘鼎篆¶
韵七卷江州公使庫板一卷象形奇字一卷　王楚鐘¶
鼎篆韵七卷衡州本字少所出在薛字前　吕大臨考¶
古圖十卷有黑白兩様(學古篇)¶
¶
　　古銅器¶
¶
　　宋番陽張世南宦遊紀聞云辨博書畫古器前輩盖嘗¶
著書矣其間有論議而未詳明者如辨古器則有所¶
<pb:KR3h0070_WYG_015-31a>¶
謂款識臘茶色朱砂斑真青緑井口之類方為真古¶
其製作有雲紋雷紋山紋輕重雷紋埀花雷紋鱗紋¶
細紋栗紋蝉紋黄目飛亷饕餮蛟螭虬龍麟鳳熊虎¶
龜蛇鹿馬象鸞䕫犧蜼鳬雙魚蟠虺如意圜絡盤雲¶
百乳鸚耳貫耳偃耳直耳附耳挾耳獸耳虎耳獸足¶
䕫足百獸三螭穟草瑞草篆帶(註録于後下同)星帶(有註)輔乳¶
(有註)碎乳(有註)立䕫雙䕫之類凢古器制度一有合此則¶
以名之如雲雷鐘鹿馬洗鸚耳壺之類是也¶
¶
<pb:KR3h0070_WYG_015-31b>¶
　　篆帶若虯結之勢　星帶四旁飾以星象　輔乳¶
鍾名用以節樂者　碎乳鐘名大乳三十六外復¶
有小乳周之¶
¶
　　如有款識則以款識名如周叔液鼎齊侯鐘之類是¶
也古器之名則有鐘(有註)鼎尊罍彞舟(有註)卣瓶爵斗(有註)¶
巵&KR0008;(有註)　角(有註)桮敦簠(有註)簋(有註)豆獻(有註)錠(有註)斚觚鬲¶
(有註)鍑(有註)盉(有註)壺(有註)盫(有註)瓿(有註)鋪(有註)罌(有註)鑑(有註)匜(有註)盤¶
洗盆鋗(有註)杅磬錞鐸鉦(有註)鐃戚鐓(有註)奩鑑(即鏡)節鉞戈¶
<pb:KR3h0070_WYG_015-32a>¶
矛盾弩機表坐旗鈴刀筆杖頭蹲龍(有註)鳩車(有註)提梁¶
龜蛇硯滴車輅托轅之屬此其大槩難於盡備然知¶
此者亦思過半矣¶
¶
　　鐘大曰特中曰鎛小曰編　舟類洗而有耳　卣¶
音酉又音由中尊器也有攀盖足類壺　斗有耳¶
有流有足流即觜也　觶之豉切酒觴也　角類¶
彞而無柱　簠其形方簋類鼎而矮盖有四足¶
甗牛偃切無底甑也　錠徒徑切又都定切　鬲¶
<pb:KR3h0070_WYG_015-32b>¶
形製同鼎漢志謂空足曰鬲　鍑才宥切玉篇云¶
似釜而大其實類小瓮而有環　盉户戈切又胡¶
卧切盛五味之器也似鼎而有盖有觜有執攀¶
瓿蒲後切類壺而矮　鋪類豆鋪陳薦獻之義¶
罌類釜　鑑盛水器上方如斗&KR0866;底如風窻下設¶
盤以盛之　匜代支切沃盥器　鋗呼𤣥切類洗¶
玉篇云小盆也　鉦類鐘而矮　鐓飾物柄者¶
蹲龍宫廟乘輿之飾或云䦨楯間物鳩車兒戱之¶
<pb:KR3h0070_WYG_015-33a>¶
具　壺其類有四曰圓曰匾曰方曰温　盫於含¶
切覆盖也似洗様而腰大有足有提攀¶
¶
　　所謂款識乃分二義款謂隂字是凹入者刻畫成之¶
識謂陽字是挺出者正如臨之與摹各自不同也臘¶
茶色亦有差别三代及秦漢間器流傳世間嵗月寖¶
久其色㣲黄而潤澤今士大夫間論古器以極薄為¶
真此盖一偏之見也亦有極薄者有極厚者但觀制¶
作色澤自可見也亦有數百年前句容所鑄其藝亦¶
<pb:KR3h0070_WYG_015-33b>¶
精今鑄不及必竟黑而燥須自然古色方為真古器¶
也¶
¶
　　趙希鵠洞天清録集古鐘鼎彞器辯云夏尚忠商尚質¶
周尚文其制作亦然商器質素無文周器雕篆細密¶
此固一定不易之論而夏器獨不然余嘗見夏琱戈¶
於銅上相嵌以金其細如髪夏器大抵皆然嵗久金¶
脫則成隂款以其刻畫者成凹也銅器入土千年純¶
青如鋪翠其色子後稍淡午後乗隂氣翠潤欲滴間¶
<pb:KR3h0070_WYG_015-34a>¶
有土蝕處或穿或剥並如蝸篆自然或有斧痕則是¶
偽也銅器墜水千年則純緑色而瑩如玉未及千年¶
緑而不瑩其蝕處如前今人皆以此二品體輕者為¶
古不知器大而厚者銅性未盡其重止能減三分之¶
一或減半器小而薄者銅性為水土蒸淘亦盡至有¶
鉏擊破處並不見銅色惟翠緑徹骨或其中有一線¶
紅色如丹然尚有銅聲傳世古則不曽入水土惟流¶
傳人間色紫褐而有硃砂斑甚者其斑凸起如上等¶
<pb:KR3h0070_WYG_015-34b>¶
辰砂入釜以沸湯煑之良久而愈見偽者以漆調朱¶
為之易辨也三等古銅並無腥氣惟上古銅新出土¶
尚帶土氣久則否若偽作者熟摩手心以擦之銅腥¶
觸鼻所謂識紋款紋亦不同識乃篆字以紀功所謂¶
銘書鐘鼎夏用鳥跡篆商則蟲魚周以蟲魚大篆秦¶
用大小篆漢以小篆𨽻書三國𨽻書晉宋以來用楷¶
書唐用楷𨽻三代用隂識謂之偃蹇字其字凹入也¶
漢已來或用陽識其字凸間有凹者或用刀刻如鐫¶
<pb:KR3h0070_WYG_015-35a>¶
碑葢隂識難鑄陽識易為决非三代物也款乃花紋¶
以為飾古器款居外而凸識居内而凹夏周器有款¶
有識商器多無款有識古人作事精緻工人豫四民¶
之列非若後世賤丈夫之事故古器款必細如髮勻¶
整分曉無纎毫糢糊識文之筆畫宛宛如仰瓦而不¶
深峻大小淺深如一亦明浄分曉無纎毫糢糊此葢¶
用銅之精者並無砂顆一也良工精妙二也不吝工¶
夫非一朝夕所為三也今設有古器款稍或糢糊必¶
<pb:KR3h0070_WYG_015-35b>¶
是偽作質色臭味亦自不同句容器非古物葢自唐¶
天寶間至南唐後主時於昇州句容縣置官塲以鑄¶
之故其上多有監官花押其輕薄漆黑款細雖可愛¶
要非古器嵗乆亦有㣲青色者世所見天寶時大鳳¶
環瓶此極品也偽古銅器其法以水銀雜錫末即今磨¶
鏡藥是也先上在新銅器上令勻然後以釅醋調細¶
硼砂末筆蘸勻上候如臘茶靣色急入新汲水滿浸¶
即成臘茶色候如漆急入新水浸成漆色浸稍緩即¶
<pb:KR3h0070_WYG_015-36a>¶
變色矣若不入水則成純翠色三者並以新布擦令¶
光瑩其銅腥為水銀所匱並不發露然古銅聲㣲而¶
清新銅聲濁而閧不能逃識者之見古人惟鐘鼎祭¶
器稱功頌徳則有識盤盂寓戒則有識他器亦有無¶
識者不可遽以為非但辨其體質款文顔色臭味足¶
矣¶
¶
　　夫二書之論銅器固已粲然具備然清修好古之士又¶
不可不讀經傳紀録以求其源委如薛尚功款識法¶
<pb:KR3h0070_WYG_015-36b>¶
帖及重廣鐘鼎韻七卷者宣和博古圖吕大臨考古¶
圖王俅嘯堂集古録黄睿東觀餘論董逌廣川書跋¶
等書皆當熟味徧叅而斷之以經庻可言精鑒也(輟耕¶
録)¶
¶
　　吕氏考古圖叙¶
¶
　　考古匪玩物也六一翁劉□父窮年捃摭至趙明誠金¶
石集録浩如煙海虞彝商簋紀甗秦匜鑄物肖形弹今¶
人智巧營之未必不更精麗竒偉特以典刑峻嚴辭語¶
<pb:KR3h0070_WYG_015-37a>¶
靜深相去不知逈隔幾塵凢物興替各有時鼎淪而泗¶
水波劍藏而牛斗射其間人力不容穗雖然其器亡其¶
書存可也器之寶傳或弊書之流傳匪窮汲郡吕公彚¶
諸大家所藏尊卣㪟盂之屬繪為巨編兵後多磨滅吾¶
弟翼俌又廣吕公好古素志屬羅兄更翁臨本且更翁¶
刻以傳世并採諸老辨證附左方用心良苦世俗争嗜¶
盡至状蟲魚花草童稚知愛誰肯挂眼是器凢格把玩¶
真若是身周旋揖讓三代間奇哉維先秦器物摽經典¶
<pb:KR3h0070_WYG_015-37b>¶
尚多安得摸取曲阜之履岐陽之鼓兊戈和弓封父繁¶
弱輯為全書時時觀覽并濯胸次俗氣　大徳己亥冬¶
至古迂陳才子謹題¶
¶
　　予嗜古凡花卉泉石遊心經目間㝠搜歴覽未盡留意¶
及得先秦罍洗錞釪奇物多珍襲不釋手偶閱汲郡呂¶
先生舊輯考古圖十卷慨慕古先聖賢制作大意真若¶
隔世胸次芥蒂不能屣棄命友臨本刋訛刻傳且採諸¶
君子辯證附其下或嗤予&KR0008;精芻狗之器者予曰物生¶
<pb:KR3h0070_WYG_015-38a>¶
而有象物成而有器器即道道即器本不相離也輪輿¶
軫輻寓天地也權衡斗量寓律吕也深衣十三幅寓朞¶
而閏也錯然而陳維理之存竅兮而虚維徳之居豈徒¶
器乎哉是以觀湯盤者知日新之義觀周杖者知嗜慾¶
之失觀叔向䜛鼎者知昧爽丕顯之勤聖賢君子或因¶
是洗心若鄙為器則世方熈熈攘攘與接為搆古道且¶
弗貴而寧但器乎寧刻此以淑好古者　大徳己亥陽¶
復日茶陵陳翼子翼俌識¶
¶
<pb:KR3h0070_WYG_015-38b>¶
　　古禮器圖象統譜宣和而吕與叔考古圖創作元祐間¶
實標赤幟探江海而遺河漢謂窮本何余既序刻宣和¶
圖譜爰&KR1140;本始並鑱是編葢參兩譜或器一而款殊或¶
文同而釋異或彼乖而此合或後略而前詳要以古文¶
簡奥時代逓遷数千載之下諸賢懸解一一獨鑒辟則¶
鈞天廣樂五節相宣各成條理寧渠觀止大韶遂替英¶
莖可勿奏乎且考古末多洗玉池所藏玉玩暨秦漢鐙¶
爐諸品又博古所無者豈宣和抹摋爾邪将後賢裒廣¶
<pb:KR3h0070_WYG_015-39a>¶
有是也刻成輒弁數言首簡諸具博古序中不復論次¶
新都汪昌業識¶
¶
　　薛尚功摹鐘鼎彝器款識真蹟跋¶
¶
　　鐘鼎款識法帖二十卷趙孟頫鑒定¶
¶
　　集金石録者多矣尚功所編尤為精詣况其墨蹟乎予¶
舊於山隂錢徳平家屢閱之誠奇書也　至正元年十¶
二月甲子鑒書博士柯九思書於吳氏遜學齋¶
¶
　　錢塘薛尚功摹集三代彞鼎款識文凢廿㢧較其器之¶
<pb:KR3h0070_WYG_015-39b>¶
墨跡筆精墨妙過之又其討論有出於博古考古諸書¶
之外前輩博雅精詣如此彼困而不學竊好古之名自¶
比於米顛者得不有媿方外張天雨老學齋觀¶
¶
　　予讀薛尚功集古金石文常歎其博及見謝長源所收¶
尚功寫本乃知金石刻僅得其半而冩本字畫為精夫¶
學至於博而精豈特論藝文而已　至正元年後五月¶
廿二日臨武斡玉倫徒克莊在武林驛書¶
¶
　　嘯堂集古録¶
¶
<pb:KR3h0070_WYG_015-40a>¶
　　景春沈君居樂圃坊與余同里閈且嘗同㳺可村賀先¶
生之門一日過景春所居出嘯堂集古録見示嘗試觀¶
之由秦以前三代之器若敦槃尊彝鼎鐘甬權之屬無¶
所不有每列一器必摹其款識而以楷書辨之刻畫甚¶
精殆不類刋本讀之者文從字順如㳺商周之庭而寓¶
目焉可謂奇矣坐客皆唶唶稱歎予謂景春平生寡嗜¶
慾酷好收書有别業在閶門西去城僅數里景春昔嘗¶
居之人有挟書求售者至必勞來之飲食之酬之善價¶
<pb:KR3h0070_WYG_015-40b>¶
於是奇書多歸沈氏集古録其一也昔人有以千金市¶
馬者得駿骨與五百金逾年而千里馬至者三今景春¶
嗜書與昔之嗜馬者何以異哉吳中多好古博雅君子¶
將以載酒肴問奇字者踵門而來景春不寂寞矣客曰¶
然請書之　元統改元十一月廿又六日吳郡干文傳¶
題¶
¶
¶
　　六藝之一錄卷十六¶
¶

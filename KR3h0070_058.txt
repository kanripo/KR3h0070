# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.536541
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 58
<pb:KR3h0070_WYG_058-1a>¶
　　欽定四庫全書¶
¶
　　六藝之一録卷五十九　　　　錢唐倪濤撰¶
¶
　　石刻文字三十五¶
¶
　　北魏太延御射碑¶
¶
　　徐水三源竒發齊㵼一澗東流北轉逕東山下水西¶
有御射碑徐水又北流西屈逕南巖下水隂又有一¶
碑徐水又隨山南轉逕東巖下水際又有一碑凡此¶
三銘皆翼對層巖巖鄣深髙壁立霞峙石文云皇帝¶
<pb:KR3h0070_WYG_058-1b>¶
以太延元年十二月車駕東廵逕五危之險途覽崇¶
岸之竦峙乃停駕路側援弓而射之飛矢踰於巖山¶
刋石用讃元功夾碑並有層䑓二所即御射處也碑¶
隂皆列樹碑官名(水經注)¶
¶
　　郊天壇碑¶
¶
　　如渾水又逕平城西郭内魏太平七年所成也城周¶
西郭外有郊天壇壇之東側有郊天碑建興四年立¶
(水經注)¶
¶
<pb:KR3h0070_WYG_058-2a>¶
　　勒宣時事碑¶
¶
　　自講武䑓西出南山山無樹木唯童阜耳即廣徳殿¶
所在也其殿四柱兩厦堂宇綺栱圖畫竒禽異獸之¶
像殿之西北便得焜煌堂雕楹鏤角取狀古之温室¶
也其時帝幸龍荒㳺鸞朔北南秦王仇池楊難當捨¶
蕃委誠重譯拜闕陛見之所也故殿以廣徳為名魏¶
太平真君三年刻石樹碑勒宣時事碑頌云肅清帝¶
道振攝四荒有蠻有戎自彼氐羌無思不服重譯稽¶
<pb:KR3h0070_WYG_058-2b>¶
顙恂恂南秦斂斂推亡峨峨廣徳奕奕焜煌侍中司¶
徒東郡公崔浩之辭也碑隂題宣城公李孝伯尚書¶
盧遐等姓名若新鏤焉(水經注)¶
¶
　　靈邱御射碑¶
¶
　　&KR0008;水自縣南流入峽謂之隘門設隘於峽以譏禁行¶
旅歴南山髙峽隠天深溪埒谷其水沿澗西轉逕御¶
射䑓南䑓在北阜上䑓南有御射石碑南則秀鄣分¶
霄層巖刺天積石之峻壁立直上車駕沿革每出逰¶
<pb:KR3h0070_WYG_058-3a>¶
藝焉(水經注)¶
¶
　　孝文北廵碑¶
¶
　　右魏孝文北廵碑云太和二十一年脩省方之典北¶
臨舊京又云渉西河出平陽斜順唐逵指逰咸櫟路¶
邇龍門遂紆雕軒按後魏本紀是嵗正月乙巳北廵¶
二月次太原至平城四月幸龍門以太牢祭大禹遂¶
幸長安汎渭浮河乃東歸與此碑所書皆合也碑無¶
題首故依本紀為北廵碑也(集古録)¶
¶
<pb:KR3h0070_WYG_058-3b>¶
　　髙祖講武碑¶
¶
　　西塞水出懐朔鎮東北芒中南流逕廣徳殿西山下¶
余以太和十八年從髙祖北廵屆於隂山之講武䑓¶
䑓之東有髙祖講武碑碑文是中書郎髙聰之辭也¶
(水經注)¶
¶
　　冰固堂碑¶
¶
　　羊水又東注於如渾水亂流逕方嶺上有文明太皇¶
太后陵陵之東北有髙祖陵二陵之南有冰固堂堂¶
<pb:KR3h0070_WYG_058-4a>¶
之周隅雉列榭階欄檻及扉戸梁壁椽瓦悉文石也¶
檐前四柱採洛陽之八風谷黒石為之雕鏤隠起以¶
金銀間雲雉有若錦焉堂之内外四側結兩石趺張¶
青石屏風以文石為緣並隠起忠孝之容題刻貞順¶
之名廟前鐫石為碑獸碑石在冡左右列柏四周迷¶
禽闇日院外西側有思逺靈圖圖之西有齋堂南門¶
表二石闕闕下斬山累結御路下望靈泉宫池皎若¶
圓鏡矣(水經注)¶
¶
<pb:KR3h0070_WYG_058-4b>¶
　　定鼎碑(金石録作御射碑)¶
¶
　　右魏定鼎碑景明三年建在今懐州流俗謂之定¶
鼎碑也景明魏宣武年號也碑云定鼎遷中之十年¶
按魏孝文以大和十七年遷都洛陽至此景明三年¶
葢十年矣(集古録)¶
¶
　　不著撰人名氏後魏鎮逺將軍通直散騎常侍沈馥¶
¶
　　書宣武帝講武於洹衛之間命近臣馳射帝𤼵矢逺及¶
里餘侍中崔光等請為銘記之其首曰定鼎遷中之¶
<pb:KR3h0070_WYG_058-5a>¶
十年俗因謂之定鼎碑以景明三年十月立(集古録目)¶
右後魏御射碑在今懐州按北史及魏書宣武紀景¶
明三年十月庚子帝躬御弧矢射逺及一百五十歩¶
羣臣勒銘於射所即此碑也碑云唯魏定鼎遷中之¶
十載又云皇上春秋一十有七據史云及孝文弔比¶
干文皆云太和十八年遷都洛陽至景明三年葢九¶
年矣而碑作十載恐誤又史云宣武以太和七年生¶
景明四年當年二十而碑言十有七則當以碑為據¶
<pb:KR3h0070_WYG_058-5b>¶
然則宣武終於延昌四年葢夀三十五嵗而史以為¶
夀三十三者亦誤也今按禮記問天子國君之年對¶
者皆不敢斥言魯襄公送晋侯晋侯問公年季武子¶
對曰㑹沙隨之嵗寡君以生是也今魏人乃直書其¶
君之年於碑豈禮也哉(金石録)¶
¶
　　右圖經稱定鼎碑在懐州衙署其題曰御射之碑以¶
其文有定鼎遷中之十載故自昔其名如此不知定¶
鼎遷都在孝文世而偶以文見之然字畫有法獨異¶
<pb:KR3h0070_WYG_058-6a>¶
於當時人所書亦見襲中國文物所致而夷俗汙陋¶
漸革也魏書景明三年九月丁巳車駕幸鄴戊寅閱¶
武於鄴南十月庚子帝親射逺及一百五十歩羣臣¶
勒銘於射所甲辰車駕還宫今碑所書年月與史相¶
合然自戊寅逮庚子為廿一日則自鄴至懐而還京¶
師可以考次也不言幸懐温等處自是可略然既書¶
親射勒銘不書其地乃繼文於上似御射當在鄴南¶
然則此不當略也註云北海王詳髙祖南伐自洛北¶
<pb:KR3h0070_WYG_058-6b>¶
廵詳常與侍中彭城王並在輿輦陪侍左右至髙宗¶
射之所髙宗停駕詔諸弟及侍臣皆試射逺近唯詳¶
箭不及髙宗箭所十餘歩髙宗嘉之拊掌欣笑遂詔¶
勒銘(廣川書跋)¶
¶
　　後魏宣武帝御射碑景明三年沈馥書有碑隂在虢¶
州(金石略)¶
¶
　　後魏宣武帝御講碑¶
¶
　　延昌四年立(金石略)　在青州(寳刻叢編)¶
¶
<pb:KR3h0070_WYG_058-7a>¶
　　大代華嶽廟碑¶
¶
　　不著撰人名氏後魏鎮西將軍略陽公侍郎劉元明¶
書大延中改立新廟以道士奉祠春祈秋報有大事¶
則告碑以太延五年五月立(集古録目)¶
¶
　　右大代華嶽碑歐陽公集古録云魏自道武天興元¶
年議定國號羣臣欲稱代而道武不許乃仍稱魏自¶
是之後無改國稱代之事今魏碑數數有之碑石當¶
時所刻不應妄但史失其事耳余按崔浩傳云方士¶
<pb:KR3h0070_WYG_058-7b>¶
初&KR0655;奏改代為萬年浩曰昔太祖道武皇帝應期受¶
命開拓洪業諸所制宜無不循古以始封代土後稱¶
為魏故代魏兼用猶彼殷商葢當時國號雖稱為魏¶
然猶不廢始封故兼稱代耳事見楊松玢談藪云(金石¶
録)¶
¶
　　修華嶽廟碑¶
¶
　　不著書撰人名氏後魏興光元年詔遣侍中遼西王¶
常英(缺)曹尚書茍尚等重葺嶽廟二年立此碑(集古録目)¶
<pb:KR3h0070_WYG_058-8a>¶
興光二年三月立(金石録)¶
¶
　　中嶽碑¶
¶
　　太安二年十二月(金石録)　正光元年有碑隂(金石略)¶
¶
　　堯廟碑¶
¶
　　正光元年八月(金石録)　正光元年有碑隂(金石略)¶
¶
　　孝文帝弔比干文¶
¶
　　後魏孝文帝弔比干文其首已殘缺唯元載字可識¶
其下云嵗御次乎閹茂望舒㑹於星紀十有四日日¶
<pb:KR3h0070_WYG_058-8b>¶
維甲申按爾雅云嵗在戌日閹茂又鄭康成注月令¶
仲冬者日月㑹於星紀後魏書孝文以太和十八年¶
十二月甲申祀比干墓親為弔文樹碑而刋之是嵗¶
甲戌其說皆合其未嘗改元而稱元載者孝文以是¶
嵗遷都洛陽盖以遷都之嵗言之也(金石録)¶
¶
　　文為𨽻書不著姓氏據碑稱遷中之元載北屆衛壤¶
覩比干之墓因弔之而其額曰皇帝弔比干文然則¶
後魏大和中孝文帝之所作也碑以太和十八年十¶
<pb:KR3h0070_WYG_058-9a>¶
二月立(寳刻叢編)¶
¶
　　正書太和十八年十一月今在汲縣北十五里比干¶
墓上魏書劉芳傳髙祖遷雒路由朝歌見殷比干墓¶
愴然悼懐為文以弔之芳為注解表上之即此文也¶
此碑字多别搆如蔑為薨蔽為&KR0034;菊為&KR0034;寔為寔箕¶
子為萁子往為住厥為&KR0146;邅為亶顛為&KR0034;辛為亲因¶
為囙桴為□翺為&KR0008;曵為电芙蓉為&KR0008;容葩為&KR0034;漂¶
揺為㵱䬙慮為&KR0008;螭為蠄裔為&KR1192;帶為僀訴為訢鶵¶
<pb:KR3h0070_WYG_058-9b>¶
為&KR0008;瀏為&KR0008;俯為府闔為&KR0146;騶虞為□&KR0008;隨為□轡¶
為轡吸為歙闚為&KR0146;睇為&KR0008;不可勝紀顔氏家訓言¶
晋宋以来多能書者故其時俗逓相染尚所有部帙¶
楷正可觀不無俗字非為大損至梁天監之間斯風¶
未變大同之末訛替滋生蕭子雲改易字體邵陵王¶
頗行偽字前上為草能旁作長之類是也朝野翕然¶
以為楷式畫虎不成多所䘮敗爾後墳籍略不可㸔¶
北朝䘮亂之餘書迹鄙陋加以専輙造字猥拙甚於¶
<pb:KR3h0070_WYG_058-10a>¶
江南乃以百念為憂言反為變不用為罷追来為歸¶
更生為蘇先人為老如此非一徧滿經傳今觀此碑¶
則知别體之興自是當時風氣而孝文之世即已如¶
此不待䘮亂之餘也註云追来為歸見穆子容太公¶
碑先人為老見張猛龍碑更生為蘇今人猶用之(金石¶
文字記)¶
¶
　　比干文碑隂¶
¶
　　右比干碑隂盡紀侍從羣臣官爵姓名按後魏書官¶
<pb:KR3h0070_WYG_058-10b>¶
氏志邱穆陵氏後改為穆氏今此碑自侍中邱目陵¶
亮以下同姓者凡三人皆作目而元和姓纂所書與¶
此碑正同又碑自穆崇至亮皆姓邱目陵氏姓纂亦¶
云後改為穆而史但云姓穆者皆有闕誤(金石録)¶
¶
　　孔子廟碑¶
¶
　　䢴水又南逕孔子廟東廟庭有碑魏太和元年孔靈¶
度等以舊宇毁落上求修復野王令范衆愛河中太¶
守元真刺史咸陽公髙允表聞立碑於廟治中劉明¶
<pb:KR3h0070_WYG_058-11a>¶
别駕吕次父主簿向班虎荀靈龜以宣尼大聖非碑¶
頌所稱乃立記焉云仲尼傷道不行欲北從趙鞅聞¶
殺鳴犢遂旋車而反及其後也晋人思之於太行嶺¶
南為之立廟盖徃時廽轅處也余按諸子書及史籍¶
之文並言仲尼臨河而歎曰某之不濟命也夫是非¶
太行廻轅之言也碑云魯國孔氏官於洛陽因居廟¶
下以奉蒸嘗斯言至矣盖孔因遷山下追思聖祖故¶
立廟存饗耳其猶劉累遷魯立堯祠於山矣非謂㢠¶
<pb:KR3h0070_WYG_058-11b>¶
轅於此也(水經注)¶
¶
　　右後魏孔宣尼廟記在今懐州界中文詞頗古質可¶
喜云孔子欲北從趙鞅聞殺鳴犢遂旋車而返及其¶
没也晋人思之於太行嶺南為之立廟焉記太和元¶
年立其額又有延興四年太上皇帝祭孔子文者孝¶
文之父獻文帝也(金石録)¶
¶
　　不著書撰人名氏初孔子北適趙聞鳴犢見殺而還¶
晋人思之立廟於其地後魏太和中懐州刺史如清¶
<pb:KR3h0070_WYG_058-12a>¶
龍使河内太守逹頭素和増葺立記又有延興四年¶
祭文稱太上皇帝告宣尼之靈者獻文帝也(集古録目)¶
¶
　　李仲璇修孔子廟碑¶
¶
　　右魯孔子廟碑後魏北齊時書多若此筆畫不甚佳¶
然亦不俗而徃徃相類疑其一時所尚當自有法又¶
其㸃畫多異故録之以偹廣覽(集古録)¶
¶
　　李仲璇為兖州都督修孔廟建碑事在興和三年史¶
官稱之是時髙歡與宇文泰方確鬬關洛而東魏又¶
<pb:KR3h0070_WYG_058-12b>¶
當遷都之際仲璇能改修孔廟尚文儒賢矣碑正書¶
時作篆筆間以分𨽻其形容竒怪攷古書法大小篆¶
謂之篆東漢諸碑减篆筆有批法者謂之𨽻以篆筆¶
作𨽻者謂之八分亦謂之𨽻正書謂之今𨽻亦謂之¶
楷然則如此碑篆耶分耶古今𨽻耶(石墨鐫華)¶
¶
　　李仲璇東魏世家當中原雲擾知尊孔子能修繕廟¶
庭先是宫牛阻嶮又能以威惠歸伏史稱所歴並著¶
清勤是且具有文武焉碑不著書者姓名猶存古意¶
<pb:KR3h0070_WYG_058-13a>¶
雖筆力勁駿如偏面驕嘶又如辮髪章甫殊俗揖讓¶
江式書表云皇魏承百王之季世易風移文字改變¶
篆形錯謬𨽻體失真俗學鄙習復加虗造以意為疑¶
炫惑於時不獨正其偏傍正為此等書發耳唐景龍¶
觀鐘銘源出於此少劑以雅馴便勝(金石史)¶
¶
　　興和三年十二月今在曲阜縣廟中按魏書李仲璇¶
傳除車騎大將軍兖州刺史仲璇以孔子廟墻宇頗¶
有頽毁遂修改焉即此碑也其文一行之中有篆有¶
<pb:KR3h0070_WYG_058-13b>¶
分有𨽻有草雜亂無倫而論者以為竒然則作詩者¶
亦當一句騷一句漢魏一句選一句律而後為竒也¶
此愚之所不解也引禮記梁木其摧作良木尤誤(金石¶
文字記)¶
¶
　　太公吕望碑¶
¶
　　穆子容撰正書武定八年四月今在汲縣西北三十¶
里太公廟北史言子容少好學無所不覽求天下書¶
逢即寫録所得萬餘卷魏末為兼通直散騎常侍聘¶
<pb:KR3h0070_WYG_058-14a>¶
梁齊受禪卒於司農卿(金石文字記)¶
¶
　　升仙太子碑¶
¶
　　王子晉碑延昌四年十月立(金石録)¶
¶
　　梁雅文在西京(金石略)¶
¶
　　明元密皇后杜氏碑¶
¶
　　真君元年明元密皇后杜氏葬崞山立寢廟於崞山¶
建碑頌徳(魏書皇后傳)¶
¶
　　保大后碑¶
¶
<pb:KR3h0070_WYG_058-14b>¶
　　和平元年文成乳母常氏乳帝有劬勞保䕶之功尊¶
為保大后葬磨笄山樹碑頌(北史后妃傳)¶
¶
　　文成太后碑¶
¶
　　太和五年起作夀陵刋石立碑頌太后功徳太后立¶
文宣王廟於長安又立思燕佛圖於龍城皆刋石立¶
碑(魏書文成皇后紀)¶
¶
　　郭太妃碑¶
¶
　　正光三年四月(金石録)¶
¶
<pb:KR3h0070_WYG_058-15a>¶
　　盧魯元碑¶
¶
　　盧魯元於真君三年卒帝甚惜之葬於崞山為建碑¶
闕(北史)¶
¶
　　衞操碑¶
¶
　　衞操字徳元立碑於大䢴城南以頌功徳皇興初維¶
州别駕叚榮於大䢴掘得此碑文(魏書衞操傳)¶
¶
　　穆崇碑¶
¶
　　髙祖追崇勲令著作郎韓顯宗與崇子真撰定碑文¶
<pb:KR3h0070_WYG_058-15b>¶
建於白登山(魏書穆崇傳)¶
¶
　　大鴻臚卿鄭𦙍伯碑¶
¶
　　右後魏鄭𦙍伯碑元和姓纂載滎陽鄭氏云&KR0110;生七¶
子曰白麟小白叔夜洞林歸藏連山幼麟號七房鄭¶
氏𦙍伯小白子也按後魏書幼麟傳云父&KR0110;生六子¶
又云幼麟五兄長白麟次小白次洞林次叔夜次連¶
山而無歸藏其次第亦不同又姓纂云小白名茂而¶
史云幼麟名義疑自白麟以降皆其字也據碑與姓¶
<pb:KR3h0070_WYG_058-16a>¶
纂皆云𦙍伯仕至大鴻臚卿而史言少卿者誤矣(金石¶
録)¶
¶
　　太尉于烈碑¶
¶
　　右後魏太尉于烈碑云初以功臣子起家為中散轉¶
屯田給事中内都幢將遷左衞將軍而後魏書列傳¶
云少拜羽林中郎將以本官行秦雍二州事遷司衞¶
監以碑考之烈皆未嘗為此官又其父洛㧞為黄龍¶
鎮都大將而曰和龍烈為屯田給事而曰給納卒年¶
<pb:KR3h0070_WYG_058-16b>¶
六十七而曰六十五者皆史之誤又按烈始封昌國¶
子改鉅鹿公(按烈祖栗磾嘗假封新安公後賜爵新城男疑此亦假封也)又改洛¶
陽侯進封聊城縣開國子再進為開國伯開國侯其¶
卒追封為鉅鹿郡開國公盖當時之制如此魏書官¶
氏志不載皆莫可攷(金石録)¶
¶
　　鄭羲碑¶
¶
　　右後魏鄭羲碑魏史列傳與此碑皆云羲滎陽開封¶
人碑又云歸葬於滎陽石門東十三里三皇山之陽¶
<pb:KR3h0070_WYG_058-17a>¶
而碑乃在今莱州南山上磨厓刻之盖道昭嘗為光¶
州刺史即今莱州也故刻其父碑於兹山余守是州¶
嘗與僚屬登山徘徊碑下久之傳云羲卒尚書奏諡¶
曰宣詔以羲雖宿有文業而治闕亷清改諡為文靈¶
今碑首題曰滎陽鄭文公之碑其末又云加謚曰文¶
傳載賜謚詔書甚詳不應差誤而碑當時所立必不¶
敢諱其一字皆莫可知也已(金石録)¶
¶
　　鄭羲上碑¶
¶
<pb:KR3h0070_WYG_058-17b>¶
　　右鄭羲上碑初余為莱州得羲碑於州之南山其末¶
有云上碑在直南二十里天柱山之陽此下碑也因¶
遣人訪求在膠水縣界中遂模得之羲之葬榮陽其¶
子道昭永平中為光州刺史為其父磨崖石刻二碑¶
焉按地里書後魏皇興四年分青州置光州鎮領東¶
莱郡隋文帝時罷郡仍改光州為莱州云(金石録)¶
¶
　　車騎大將軍邢巒碑¶
¶
　　右後魏邢巒碑云巒字山賓而史作洪賓其為梁州¶
<pb:KR3h0070_WYG_058-18a>¶
刺史碑云徴為都官尚書而史作度支後改為五兵¶
尚書而史不載又巒為崔亮所糾據碑言戎軍既班¶
猶以在州之誣遭禁一期而史以謂元暉髙肇為巒¶
申釋故得不坐者非也(金石録)¶
¶
　　巒字山賔碑以延昌三年甲午十月建(復齋碑録)¶
¶
　　淮陽太守梁鑒碑　延昌四年十月(金石録)¶
¶
　　齊兖二州刺史傅公碑　孝明熈平元年十二月(金石録)¶
劉使君徳化頌并碑隂　熈平三年十一月(金石録)¶
<pb:KR3h0070_WYG_058-18b>¶
兖州刺史元匡碑　熈平中立(金石録金石略作元康)¶
¶
　　瀛州刺史孫惠蔚墓誌¶
¶
　　神龜(闕)年五月(金石録)¶
¶
　　後魏安東將軍孫公墓誌其名字鄉里年夀皆不載¶
獨其末載贈官制書云故安東將軍銀青光祿大夫¶
&KR0037;强縣開國男孫蔚知其名蔚又云歸葬於武邑遂¶
知其為武邑人也按後魏書儒林傳有孫惠蔚其所¶
書事迹與誌皆合傳云先單名蔚正始中侍講禁内¶
<pb:KR3h0070_WYG_058-19a>¶
夜論佛經有惬帝㫖詔使加惠號惠蔚法師焉(金石録)¶
¶
　　兖州賈使君碑　神龜二年四月(金石録　金石略云賈思伯碑在西京)¶
後魏定州刺史崔亮頌¶
¶
　　不著書撰人名氏其額曰定州刺史崔使君至化之¶
頌使君名亮字敬儒齊國磐陽人長史馮時等立此¶
碑碑石漫滅亡其年月(集古録目)¶
¶
　　右後魏崔亮碑題云魏鎮北將軍定州刺史崔使君¶
至化之頌盖亮嘗為定州既去郡人立此碑頌徳耳¶
<pb:KR3h0070_WYG_058-19b>¶
其間載亮所歴官甚詳與北史及後魏書列傳多合¶
惟其自定州歸朝歴殿中都官吏部三尚書而傳但¶
言自殿中遷吏部耳亮以正光二年卒而碑神龜三¶
年建在亮卒前故自為侍中以後事碑皆不及載也¶
(金石録)¶
¶
　　司空元暉碑¶
¶
　　正光三年四月　右後魏元暉碑據後魏書列傳云¶
暉鎮西將軍忠子而北史以為忠弟徳之子今以碑¶
<pb:KR3h0070_WYG_058-20a>¶
考之北史是也又碑云孝文時為主客郎中而魏史¶
言世宗即位拜此官碑云神龜二年卒而史言元年¶
卒者亦非是其餘遷拜次第時有不同不盡録也(金石¶
録)¶
¶
　　兖州太守張猛龍碑¶
¶
　　正光三年正月有碑隂(金石録)¶
¶
　　猛龍為魯郡太守郡人立碑而頌之正書虬健已開¶
歐虞之門戸碑首正書大字十二尤險勁又蘭臺之¶
<pb:KR3h0070_WYG_058-20b>¶
所自出也猛龍不見史冊據碑諱猛龍字神&KR0146;而金¶
石録有劉乾碑諱乾字天魏人名字如此亦異矣(石墨¶
鐫華)¶
¶
　　張猛龍碑是龍為魯郡太守郡人頌其功徳者也其¶
文無足言者其書律以晉法雖少藴藉而結體錯綜¶
之妙使以劑唐足脫一代方整之累歐顔諸公便可¶
入山隂之室矣然此碑却落險峻又未証晉果何也¶
當由筆與歐顔異耳至若蘇黄少變又少别趣書道¶
<pb:KR3h0070_WYG_058-21a>¶
之難如此然知者鮮矣猛龍字神&KR0146;按&KR0146;呼骨切日¶
出氣也其名字險怪不雅馴濫觴於詩亦爾不特書¶
也(金石史)¶
¶
　　行書今在曲阜縣孔子廟其隂書陽原縣義士州主¶
簿王人生造頌文多剥缺(金石文字記)¶
¶
　　望都令侯宗碑　正光三年四月(金石録)¶
¶
　　侍中廣平穆王碑　俗云陵家碑太昌元年西京(金石略)¶
范陽王誨碑¶
¶
<pb:KR3h0070_WYG_058-21b>¶
　　太昌九年十二月　右後魏范陽王碑云王諱誨髙¶
祖孝文皇帝之孫太師武穆王之子今世所傳後魏¶
書北史孝文諸子列傳皆文字脫落不完惟孝明紀¶
載孝昌二年封廣平王懐庻長子誨為范陽王以此¶
知其為懐子據碑云懐諡武穆而傳作文穆者誤也¶
誨仕至僕射為爾朱兆所殺事見莊帝本紀(金石録)¶
¶
　　賀拔岳碑¶
¶
　　永熈三年正月　右後魏賀拔岳碑岳當時名將也¶
<pb:KR3h0070_WYG_058-22a>¶
北史及後魏書皆有傳初為爾朱榮親將其後齊神¶
武使侯穆陳說害之爾朱榮凶殘狂悖盖魏之莽卓¶
也而此碑乃以為圖伊霍之舉豈不可笑也哉然魏¶
收為魏史受榮子文略之賂亦以榮比韓彭伊霍乃¶
知貪鄙無知之徒世不乏人也按莊帝諸書皆作孝¶
莊而此碑獨作莊疑書碑者之誤(金石録)¶
¶
　　不著書撰人名氏拔岳桑乾馬邑人也後魏末為雍¶
州刺史都督三雍二華二十州諸軍事諡曰武壯碑¶
<pb:KR3h0070_WYG_058-22b>¶
以永熈三年正月立(集古録目)¶
¶
　　兖州刺史羊使君碑¶
¶
　　不著書撰人名氏君名缺不可見而有其字靈引太¶
山平陽人也為京兆王愉長史愉將反君不從見殺¶
詔贈兖州刺史諡曰威碑以熈平二年立(集古録目)¶
¶
　　僧㑹碑¶
¶
　　不著書撰人名氏僧㑹名集安定朝那人碑缺亡其¶
姓仕後魏至衛大將軍贈侍中司空碑以正光四年¶
<pb:KR3h0070_WYG_058-23a>¶
立(集古録目)¶
¶
　　斛斯疋碑¶
¶
　　不著書撰人名氏疋字貸敦河南洛陽人仕後魏至¶
驃騎大將軍贈侍中司徒諡武昭碑以永熈二年立¶
(集古録目)¶
¶
　　征東將軍景宣碑¶
¶
　　大統十年七月初二日甲申建(復齋碑録)　西魏征東將¶
軍景宣碑石已破剥失其姓字其額云大魏持節征¶
<pb:KR3h0070_WYG_058-23b>¶
征下缺碑云君名景宣宣下又缺又云拜持節征東¶
將軍南陽太太下又缺當是持節征東南陽太守故¶
南陽立此碑也(集古後録)¶
¶
　　後魏張善碑¶
¶
　　不著書撰人名氏善字(碑缺)趙郡平棘人隠居學佛老¶
之說召拜輔國將軍辭而不受碑以太延四年立(集占¶
録目)¶
¶
　　中山太守常通碑¶
¶
<pb:KR3h0070_WYG_058-24a>¶
　　在定州府城西北三里(訪碑録)¶
¶
　　元成碑¶
¶
　　在祁州深澤縣墳側正始五年立(訪碑録)¶
¶
　　鎮東將軍劉乾碑¶
¶
　　右魏鎮東將軍劉乾碑云君諱乾字天自晉遷而南¶
典章文物掃地而盡至於名字書畫皆一出其私意¶
而無復稽考可謂亂世矣若劉君者名乾字天豈不¶
怪哉(金石録)¶
¶
<pb:KR3h0070_WYG_058-24b>¶
　　汝南王碑¶
¶
　　右後魏汝南王碑王名恱孝文子也爾朱榮之亂奔¶
梁梁武厚遇之立為魏王後復歸北據後魏書列傳¶
云出帝時為大司馬卒而帝紀與北史皆言為出帝¶
所殺盖列傳之誤而此碑亦不書者諱也(金石録)¶
¶
　　北海王詳石碣¶
¶
　　滱水自靈邱縣又西流南轉東屈逕北海王詳之石¶
碣(水經注)¶
¶
<pb:KR3h0070_WYG_058-25a>¶
　　後魏孝侯碑　天平二年東京(金石略)¶
¶
　　金鄉縣令徐公碑　景明中立濟州(金石略)¶
¶
　　章陵太守吕君碑　鄧州(金石略)¶
¶
　　司徒斛律斯公碑¶
¶
　　并州刺史王坦碑　絳州(金石略)¶
¶
　　車騎將軍穆祚碑　汾州(金石略)¶
¶
　　崔浩碑　興光二年華州(金石略)¶
¶
　　如君頌　字畫如後魏時人(金石録)¶
¶
<pb:KR3h0070_WYG_058-25b>¶
　　張夫人墓誌　延昌元年十月(金石録)¶
¶
　　岐州刺史王毅墓誌　大統九年十月(金石録)¶
¶
　　祗洹碑¶
¶
　　平城東郭外太和中閹人宕昌公鉗耳處時立祗洹¶
舍於東皋亭中有祗洹碑碑題大篆(水經注)¶
¶
　　韓麒麟碑¶
¶
　　歴城縣魏明寺中有韓公碑太和中所造也魏公曽¶
令人遍録州界石碑言此碑詞義最善常藏一本於¶
<pb:KR3h0070_WYG_058-26a>¶
枕中故家人名此枕為麒麟函韓公諱麒麟(酉陽雜俎)¶
¶
　　石門銘¶
¶
　　右魏石門銘云此門盖漢永平中所穿自晋氏南遷¶
斯路廢矣皇魏正始元年漢中獻地褒斜遂開假節¶
龍驤將軍梁秦二州刺史羊祠開創舊路詔遣左校¶
令賈三徳共成其事起四年十月訖永平二年正月¶
畢功其餘文字尚完而其大略如此石門在漢中所¶
謂漢永平中所穿者乃明帝時司𨽻校尉楊厥所開¶
<pb:KR3h0070_WYG_058-26b>¶
也厥自有碑述其事甚詳正始永平皆後魏宣武年¶
號也(集古録)¶
¶
　　登雲峰山詩　鄭道昭撰永平四年(金石録)¶
¶
　　天柱山東碪石室銘　鄭道昭撰永平四年(金石録)¶
¶
　　鄭道昭哀子詩　延昌四年(金石録)¶
¶
　　松滋公興温泉頌　京兆府(金石略)　正書今在臨潼縣¶
(金石文字記)¶
¶
　　龍門山碑¶
¶
<pb:KR3h0070_WYG_058-27a>¶
　　魏土地記曰梁山北有龍門山大禹所鑿通孟津河¶
口廣八十歩巖際鐫跡遺功尚存岸上并有祠廟祠¶
前有石碑三所二碑文字紊滅不可復識一碑是太¶
和中立(水經注)¶
¶
　　龍門山碑在山西大同府山隂縣魏孝文帝立碑隂¶
有從臣姓名(古今碑刻記)¶
¶
　　叱閭神寳修關城銘¶
¶
　　右將軍西中郎將叱閭神寳銘文云維大魏神龜元¶
<pb:KR3h0070_WYG_058-27b>¶
年歳次戊午十一月壬午朔十日壬辰起工三十萬¶
修治關城并作館第敬造三級浮圖按後魏書官氏¶
志及元和姓纂有叱門氏後改為門而無叱閭氏盖¶
其闕漏也(金石録)¶
¶
　　瑶光寺碑　宣武永平三年八月(金石録)¶
¶
　　聖㫖寺碑　永熈三年北京(金石略)¶
¶
　　崇先寺記　無年月(金石録)¶
¶
　　化政寺石窟銘¶
¶
<pb:KR3h0070_WYG_058-28a>¶
　　右後魏化政寺石窟銘北史及魏書有宦者鮑嶷傳¶
云嶷終於涇州刺史自言其先姓杞後避祻改焉今¶
此碑題涇州刺史杞嶷造後復改從其本姓耳(金石録)¶
¶
　　三塜寺碑¶
¶
　　不著書撰人名氏後魏(缺)人董興夀等造佛像於三¶
塜寺以興和二年立(集古録目)¶
¶
　　神龜造像碑¶
¶
　　右神龜造像碑記魏神龜三年立余所集録自隋以¶
<pb:KR3h0070_WYG_058-28b>¶
前碑誌皆未嘗輙棄者以其時有所取於其間也然¶
患其文詞鄙淺又多言浮圖然獨其字畫徃徃工妙¶
惟後魏北齊差劣而又字法多異不知其何從而得¶
之遂與諸家相戾亦意其夷狄昧於學問而所傳訛¶
謬耳然録之以資廣覽也此碑字畫時時遒勁尤可¶
佳也神龜孝明年號按魏書神龜三年七月辛夘改¶
元正光而此碑是月十五日立不知辛夘是其月何¶
日也當俟治歴者推之(集古録)¶
¶
<pb:KR3h0070_WYG_058-29a>¶
　　後魏桓嵩撰不著書人名氏河内縣民撰石像碑記¶
題名者數十人三十皆稱侍佛碑以神龜三年立(集古¶
録目)¶
¶
　　叱閭神寳造像記　神龜元年十二月(金石録)¶
¶
　　邑義一千人造像記　正光五年四月(金石録)¶
¶
　　孟思文等造像碑　正光六年四月(金石録)¶
¶
　　房曇淵等造像記　莊宗永安三年十月(金石録)¶
¶
　　石像記¶
¶
<pb:KR3h0070_WYG_058-29b>¶
　　不著書撰人名氏石像邑人所共造廬江太守逢榮¶
等刻銘以興和二年立(集古録目)¶
¶
　　造三級浮圖碑　太和十二年七月(金石録)¶
¶
　　御史臺雙塔頌　永熈二年(金石録)¶
¶
　　磚浮圖石盖銘¶
¶
　　正書嵩山㑹善寺掘地得此石盖銘曰神龜三年七¶
月三日魏故侍中太尉公清河王薨世子元亶字子¶
亮次子元&KR0008;字子開奉為建七層磚浮圖一區敢用¶
<pb:KR3h0070_WYG_058-30a>¶
頂髪及諸雜寳上塔追誠崇誠千載弗忘謹銘函盖¶
今存寺中元&KR0008;當是元啟(金石文字記)¶
¶
　　庚戌教戒經幢記　裴思順造(墨池編)¶
¶
　　教戒經後魏庚戌造教戒經幢記裴思順造(碑帖攷)¶
¶
　　爾朱榮雙兎碑¶
¶
　　爾朱榮獵有雙兎起馬前應弦而殪三軍咸恱命立¶
碑於其所號雙兎碑(北史本傳)¶
¶
　　孝女碑¶
¶
<pb:KR3h0070_WYG_058-30b>¶
　　河東姚氏女字女勝正光中母死不勝哀遂死太守¶
崔㳺請於塋墓立碑自為朱文表其門閭比之曹娥¶
改其里曰上虞里墓名孝女冢(北史列女傳)¶
¶
　　五級浮圖碑¶
¶
　　不著書撰人名氏後魏汲郡朝歌雍城里人張醜和¶
等共造五級浮圖以正光二年刻石其後有比邱僧¶
題名(其古録目)¶
¶
　　六藝之一録卷五十九¶
¶

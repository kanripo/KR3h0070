# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.035703
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 346
<pb:KR3h0070_WYG_346-1a>¶
　　欽定四庫全書¶
¶
　　六藝之一録卷三百八十八　　錢唐倪濤撰¶
¶
　　厯朝書譜七十八¶
¶
　　明賢墨蹟　　詩翰¶
¶
　　沈石田謝祝希哲詩卷¶
¶
　　踈林葉盡秋日晴與子把手林中行蕭條此地不足枉¶
賁我一来林壑榮君今文名將盖代蹤跡所至人爭迎¶
青袍獵獵風滿袖知者重者無公卿老夫朽憊人所棄¶
<pb:KR3h0070_WYG_346-1b>¶
子謂差長加其情臨分日落𣺌野水扁舟南鶩迷孤城¶
¶
　　𢎞治甲寅十月廿四日希哲冐寒過訪申謝此卷不¶
足罄懐　沈周¶
¶
　　沈石田贈楊子詩帖¶
¶
　　楊子勸秉良工詩畧於琴我勸併二者手彈口還吟琴¶
詩本性情淵淵入人深推自三百篇被樂為雅音雅音¶
宣其文成古復成今悠然南薫詞煦矣當舜心¶
¶
　　沈石田中秋月詩(行書掛幅)¶
¶
<pb:KR3h0070_WYG_346-2a>¶
　　少年漫見中秋月視與常時不分别老来珍重不易觀¶
要把深杯戀佳節老人能得幾中秋信是流光不可留¶
古今換人不換月舊月新人風馬牛後生茫茫不知此¶
年年見月年年喜老夫有眼見還同感慨滿懐聊復爾¶
今宵十四已爛然七客賔爭天下先庭空衣薄怯露氣¶
深詹穏坐仍清圓東風軋雲輕浪作驀把太清渣滓却¶
浮雲雖欲忌吾人酒政有律無譁賔遞歌李白問月句¶
自覺白髮欺青春青春白髮固不及且捲酒杯連月吸¶
<pb:KR3h0070_WYG_346-2b>¶
舒菴與我六十人更問中秋賖四十　沈周¶
¶
　　沈石田看花吟¶
¶
　　花下一壺酒人與花酬酢樹上百枝花花對人婥妁昨¶
日顔色正新鮮今朝少覺不如昨人若無花人不樂花¶
若無人花寂寞看花不是久逺事人生如花亦難托去¶
年花下看花人今年已漸隨花落花且開酒且酌催花¶
鼓板撾芍藥醉他三萬六千觴我與花神作要約　沈¶
周¶
¶
<pb:KR3h0070_WYG_346-3a>¶
　　沈石田書諸歌行卷¶
¶
　　今日九月九無菊且飲酒明年九月九有菊亦飲酒有¶
花還問酒有無有酒不論花無有好花難開好時節好¶
酒難逢好親友一杯兩杯常在手六印何消金握斗三¶
杯五杯不離口萬事莫談瓶且守瓶云罄矣我即休載¶
欲謀之已無有天應私我身獨在天不全人花乃後遲¶
之明日興還存紫蕚青苞得開否倘開爛漫即重陽借¶
問東墻惱鄰叟¶
¶
<pb:KR3h0070_WYG_346-3b>¶
　　右九日無菊歌¶
¶
　　春暖秋凉山邊水隈訪黄菊尋白梅秋月自與我慮淨¶
春雲自與我懐開晝游之地吾蓬莱夕息之處吾夜臺¶
以殤視我吾老大以彭視我吾嬰孩信夀夭吾何以外¶
請享此見在不樂胡為哉　尋樂行¶
¶
　　打漁鼓唱道情説生説死説功名唱道情打漁鼓説神¶
説仙説今古仙家自有山中樂凡家自有世間憂年頭¶
年尾説不休今夜又當年尾頭唱要髙鼓要急主勸賔¶
<pb:KR3h0070_WYG_346-4a>¶
酌忘拜揖蠟梅爍爍白璧光酒波濯濯青袍濕客莫言¶
辭主須醉多情送年恐不及年送去還復来漁鼔聲中¶
白髮催白髮不可變莫放掌中杯鼓砰蓬杯絡繹不知¶
東方之既白舊年已盡客已散門前又接新年客新年¶
别唱賀新郎送舊迎新漁鼓忙　右送歳歌¶
¶
　　去之歳来之年一迎一送燈火邊迎新送舊大家事覺¶
與老者偏無縁黄雞未號霜滿天一心百感誰愀然小¶
兒自喜時節至催理靴服誇新鮮固知老者已異趣青¶
<pb:KR3h0070_WYG_346-4b>¶
春似因兒女妍青春懸老不多地白髮紅顔俱眼前去¶
之歳来之年譬如傳馬相絡繹又如車輪相回旋誰從¶
箇裡饒不死燕氣苦苦修神仙我於所去已五十其来¶
百歳亦倘焉使我五十不為夭使我百歳不為延尚有¶
大而去者與来者在我先後計萬不計千其間豪傑夢¶
幻耳㝠㝠漠漠真堪憐惟有青竹數行墨待来追去名¶
可傳勸兒必讀床頭編莫惜買書吾無錢男兒所立須¶
及早老夫待爾耕春田　右除夕歌　沈周¶
¶
<pb:KR3h0070_WYG_346-5a>¶
　　沈石田五言律詩牋¶
¶
　　結廬城郭逺静勝此溪邊鷗鷺分家住煙波入簟眠釣¶
魚償酒劵賣藕補傭錢只隔斜陽岸經遊須倩船¶
¶
　　舊有讀書處杏花深雨中人歸髮未白春好樹仍紅富¶
貴浮生外弟兄吾道同眼前千樹合屋下兩陶翁¶
¶
　　九十春將半陰陰何日收花含無蝶戀苔濕碍人遊樹¶
蔭呼朋鵲簷多逐婦鳩催詩應是酒何必與添愁¶
¶
　　詠人影¶
¶
<pb:KR3h0070_WYG_346-5b>¶
　　愛欲揮杯勸其情有唱隨無違起居地尚保死生期明¶
月成三處清波化百時㝠然通契誼曾莫假言辭¶
¶
　　沈石田書七言律諸作¶
¶
　　掃地焚香習燕清蕭然一榻謝將迎坐移白日花間影¶
睡起春禽竹外聲心逺不妨人境寂道深殊覺世縁輕¶
問竒尚有前門客却怪青山不掩名　沈周書於獨墨¶
亭¶
¶
　　今日都非昨日時紅消緑長不容私初驚雨過佳人夢¶
<pb:KR3h0070_WYG_346-6a>¶
漫送春歸老子詩繞樹空憐雙蛺蝶戲波忙殺小魚兒¶
明年更有尋芳酒何用臨川費所思¶
¶
　　春風不到小樓前花事䦨珊又一年處處挿秧梅子雨¶
家家繅蠒竹枝煙荷知有暑先擎盖栁為無寒已脫綿¶
莫道山家無意味鳥聲啼破落花天¶
¶
　　城郭重来秋半過世情看熟歳應磨後生氣大輕人易¶
老者心寛奈事多空自感懐成永歎不如對酒付髙歌¶
韓休共是霜顛客松竹相依奈晚何¶
¶
<pb:KR3h0070_WYG_346-6b>¶
　　風波境界立身難處世規模要放寛萬事盡從忙裡錯¶
此心須向静中安路逢平處經行穏人有常情耐久看¶
直道世間無悔吝纔生枝葉便多端¶
¶
　　𣺌𣺌扁舟入浦雲琳宫一到惬前聞春泥夾道縈人迹¶
野水交陂亂鴨羣洞裡朝元郭道士城中行藥鮑㕘軍¶
相尋兩度俱相失石上留題漫有文¶
¶
　　上人何事作生涯半是仙家半出家丹竈火紅煨白术¶
戒壇煙黑煮硃砂杏林春透菩提樹橘井泉涵優鉢花¶
<pb:KR3h0070_WYG_346-7a>¶
賣藥歸来無箇事月明窻下誦蓮花　贈醫僧¶
¶
　　髙隠白雲深復深階除晴晝亦生陰山藏暝色迷歸鶴¶
窗捲朝嵐恐潤琴忽爾去留那有迹飄然舒卷絶無心¶
道人只自閒怡悦俗客要来難便尋　右贈顔魯南隠¶
君之作詩成三年未嘗書寄適魯南持紙来索畫卷因¶
系此篇　沈周¶
¶
　　顛毛脫盡野僧如世事多歸一懶除欲博晏眠髙著枕¶
圖便老眼大鈔書屋須矮小茅須厚窻要清虚竹要疎¶
<pb:KR3h0070_WYG_346-7b>¶
心與陶翁有相得時歌吾亦愛吾廬¶
¶
　　憨憨無役老人懐春日烘門晏始開遊衍太平初試杖¶
安排樂事且拈杯世情花黨富家發公道燕均貧户来¶
識字不多强不識小軒聊與物追陪¶
¶
　　昭明臺下芒鞋緊虞仲祠前石路迴老去登臨誇健在¶
舊遊山水喜重来雨乾草愛相將發春淺梅嫌瑟縮開¶
傳取梁前檜神去袖中疑道有風雷　虞山至道觀有¶
所謂七星檜者相傳為梁時物也今僅存其三餘則後¶
<pb:KR3h0070_WYG_346-8a>¶
人補植者而三株中又有雷震風擘者尤為詭異真竒¶
觀也成化甲辰日周¶
¶
　　爛漫初看蜀錦堆却疑春色隔墻来酒逢知己何辭醉¶
花笑貧家不稱開紅亞暖風憐弱蒂粉含清露濕重臺¶
明朝只恐多零落為轉長生托紙胎　辛丑牡丹爛開¶
余與允輝同賞有此詩壬寅開不及往喜允暉亦凭䦨¶
因書前作以寄孤興沈周¶
¶
　　衆客巡籬待菊開吾家阿弟足清醅莫嫌蘂小劖先賞¶
<pb:KR3h0070_WYG_346-8b>¶
若使花殘悔後来宿雨尚摇枝上葉新香初入掌中杯¶
頭巾墮地秋襟濕不怕傍人笑醉回　乙夘十月四日¶
賞翼南莊上半開菊因有是詠古梅在坐為録一過沈¶
周¶
¶
　　誰放春雲下曲&KR0806;一重薄隔萬重情珠光蕩日花無語¶
瑣影通風吹有聲外面令人倍惆悵裏邊容眼自分明¶
知無縁分難輕入敢與楊花燕子爭　詠簾¶
¶
　　滿城風雨近重陽寂寂寥寥破草堂彭澤花枝待晴把¶
<pb:KR3h0070_WYG_346-9a>¶
雲安麴米帶生嘗梳頭髮應吾年白潤屋金從别姓黄¶
漸與潘郎續遺句沈郎瘦不似潘郎　沈周為冷菴先¶
生作¶
¶
　　滿城風雨近重陽車轍何人顧草堂此日衣成聊自¶
授明朝酒熟共誰嘗秋深澤國蓴空紫霜落洞庭柑¶
未黄底怪白頭甘寂寞子雲曾是校書郎徵明奉次¶
¶
　　沈石田尋芳詩(行書長幅)¶
¶
　　老子尋芳挑酒錢樂哉斯邱青嶂邊若教即死便埋我¶
<pb:KR3h0070_WYG_346-9b>¶
更是可生還聽天人生一日過一夢花下百壺酬百年¶
還將醉墨寄絶壁風雨不洗山蒼然　右題墓上絶壁¶
沈周¶
¶
　　沈石田雜題絶句¶
¶
　　湖北歸来日落扁舟滿載西風目送一行白鷺秋懐欲¶
與天空(六言)¶
¶
　　衣冠瀟洒本吾儒也學𤣥真作釣徒風月一竿休占盡¶
客星昨夜照東呉¶
¶
<pb:KR3h0070_WYG_346-10a>¶
　　酒盞詩聮不厭頻梅花已報滿城春疎燈一夜山窻雨¶
却寫鄉心與故人¶
¶
　　不將綠醑醉春寒但把黄庭讀夜䦨三月溪亭新漲滿¶
廬山瀑布捲簾看¶
¶
　　百尺飛泉木數章茒椒回互茯苓香白頭漁父抛魚舫¶
結得盧鴻一草堂¶
¶
　　溪流泯泯帶斜汀樹色沈沈綠未明大似城南春雨歇¶
碧山浮動晚煙生¶
¶
<pb:KR3h0070_WYG_346-10b>¶
　　山路迢迢過翠微楓林斜日映人衣笻枝兀兀藤花去¶
不得詩成且不歸¶
¶
　　樹裡幽亭久不来田時行徑有蒼苔溪風四面涼如水¶
袖得葩經手漫開¶
¶
　　艾葉葵榴亂挿瓶虚堂風約虎符靈樽前蒲玉須教醉¶
溷俗由来忌獨醒¶
¶
　　溪頭待渡心不忙日落髙人猶偃仰歸来只恐到家遲¶
隔岸行人豈吾黨¶
¶
<pb:KR3h0070_WYG_346-11a>¶
　　鳩一聲時鵲一聲鳩能喚雨鵲呼晴老天亦自無張主¶
半日晴来半日陰¶
¶
　　春日春山春水流春田春地放春牛春花開在春園裏¶
春鳥飛来春樹頭¶
¶
　　如来如来太乙裁掛鉢披裟海上来不為一身南北走¶
願超千衆上蓮臺¶
¶
　　出入行藏要三思世情更變斗星移常將有日思無日¶
莫待無時思有時¶
¶
<pb:KR3h0070_WYG_346-11b>¶
　　富友髙親莫去攀他来問我奉承還錢財入手非容易¶
用去方知来處難¶
¶
　　自家只道是童兒誰信光陰驀地移筭来三萬六千日¶
總成四十九年非¶
¶
　　分中自有魚羮飯意外休編虎口鬚莫怪老夫為妄語¶
一生夢寐慣江湖(此詩題寄饑饉)¶
¶
　　楊栁青青江水平聞郎江上唱歌聲東邊日出西邊雨¶
道是無情却有情¶
¶
<pb:KR3h0070_WYG_346-12a>¶
　　風前一曲動離愁那箇行人不舉頭手把花枝半遮面¶
不令人見轉風流¶
¶
　　毛竅黄茸嫩似鋪頸長髙閣玉胡盧老夫此筆非無意¶
留與賢郎學弄雛　甲午春三月望為冷菴憲副作沈¶
淵¶
¶
　　買書賣畫出春城看破青衿白髪生四海固無知我者¶
空教啼殺樹頭鶯¶
¶
　　呉淞江上老迂疎自笑年来活計無只有硯田耕未了¶
<pb:KR3h0070_WYG_346-12b>¶
雲山還向筆端鋤　秋日同友人步虎邱倦坐可中庭¶
上值談空上人持筆索書漫録舊作二首長洲沈淵¶
¶
　　式古堂書畫考云啓南大父字孟淵沈淵似非啓¶
南也珊瑚網録沈淵諸詩于啓南雜題絶句之末¶
今仍之¶
¶
　　饑時思飯倦思眠只在茅簷日晷邊此是老夫真活計¶
十年修得在家禪¶
¶
　　沈石田夀張保州詩帖¶
¶
<pb:KR3h0070_WYG_346-13a>¶
　　張公符竹照保州今之太守古諸侯民和物阜政始修¶
何乃便有邱園謀江東蓴菜紫絲柔香粳如玉酒如油¶
雙溪風月那可留左招赤松右浮邱天子不阻南歸舟¶
呉山呉水小瀛洲晴雨雪月俱堪遊有詩自唱酒自醻¶
百篇一斗百不憂醉中倒披紫綺裘瑶池桃花挿滿頭¶
笑呼秦女彈箜篌朱簾髙啓望京樓裴家綠野亞風流¶
張公手持海屋籌人間小住三千秋門生沈周拜稿呈¶
¶
　　唐伯虎詩蹟¶
¶
<pb:KR3h0070_WYG_346-13b>¶
　　人生七十古来有處世誰能得長久光陰真是過隙駒¶
綠鬢看看成白首積金到斗俱是閒幾人買斷鬼門闗¶
白日升天無此理自古有生還有死眼前富貴一枰棋¶
身後功名半張紙古稱彭祖夀最多八百年後還如何¶
請君聽我歌且舞窮通夀夭皆由他¶
¶
　　都憑乖黠討便宜我討便宜只是癡把日繫繩終不住¶
待天倚杵是何時隨縁冷暖開懐盞不計輸嬴伴手棋¶
七尺形骸一棺土任他評我是和非　漫興¶
¶
<pb:KR3h0070_WYG_346-14a>¶
　　措身物外謝時名著眼閒中看世情人筭不如天筭巧¶
機心爭似道心平思量昨日疑前世睡起今朝是再生¶
説與明人應曉得與愚人説也分明　六如居士¶
¶
　　席地松陰樂有餘瓦盆盛酒炙枯魚心中洗盡閒名利¶
一派泉聲應讀書¶
¶
　　一雨江南水接天春山凝翠樹浮煙飽看山水歸来晚¶
隔岸應須買渡船¶
¶
　　平日春醪賤可賖春来酒價忽然加山村野店如城市¶
<pb:KR3h0070_WYG_346-14b>¶
都為遊人賞杏花　晉昌唐寅¶
¶
　　曲巷疎籬野寺邊藍橋重敘舊因縁一宵折盡平生福¶
醉抱仙花月下眠　丁丑十一月望夕夜宿廣福寺前¶
作蘇臺唐寅¶
¶
　　唐伯虎雨花臺詩帖(行楷書)¶
¶
　　雨花煙月此時逢臺殿虛無古寺中莫問六朝何事業¶
萬家砧杵弄秋風友弟唐寅艸上石壁先生吟壇斧政¶
¶
　　祝枝山懐知詩帖(急就小行草書藏經牋本題下有小字者係自注)¶
¶
<pb:KR3h0070_WYG_346-15a>¶
　　懐知詩¶
¶
　　歳寒十人¶
¶
　　顧明府榮夫¶
¶
　　雞山燕市每依依此日都抛入洛衣家近鬱林公舊隠¶
門如彭澤令初歸空憐舊社惟君宻却笑無車訪我稀¶
最愛滄浪池水好嵗時同坐一方磯¶
¶
　　錢太常元抑¶
¶
　　入室芝蘭始見薫也知孤陋合離羣煙霄本自㝠黄鵠¶
<pb:KR3h0070_WYG_346-15b>¶
城市安能駐白雲震澤晚山青厯厯漕湖秋水碧沄沄¶
相思只借中天月㑹把清輝兩地分¶
¶
　　王文學履吉(二首)¶
¶
　　七十看花嵗已殘始憐梅蕋照衰顔河清可道遭逢易¶
駕俗深慚㑹合難錦繡口閒藏黼黻驪龍珠抱媚江山¶
欲留光彩無窮事心緒悠悠竹素閒¶
¶
　　我居㕓陌子滄洲望隔江城各倚樓共惜賈生違漢室¶
豈知王粲重荆州青雲尚恐終難附白璧空懐未盡投¶
<pb:KR3h0070_WYG_346-16a>¶
十載三都墻壁滿不堪𤣥晏思悠悠¶
¶
　　葛隠君汝敬¶
¶
　　獨承華緒振芳塵想見先公氣魄新開口只傳前輩事¶
存心不共此時人城中紫陌藏巢許門外青山是主賔¶
布褐一逢埃土盡誰言叔度賤還貧¶
¶
　　湯徵君文守¶
¶
　　舞勺歌詩把袂儔白頭俱換舊烏頭深憐武庫豐懐寳¶
却羨名宗獨綴旒擊壤舍君誰作伴看山無我不成遊¶
<pb:KR3h0070_WYG_346-16b>¶
髙吟李白襄陽曲掌上隋珠國已收¶
¶
　　謝處士元和¶
¶
　　薫茗清談午夜陪詩筒拂旦又飛来應憐去日多来日¶
却見千迴似一迴槐院定酬王祐志蘭庭休起卜商哀¶
紅芳落盡青青在始信松筠是徳材¶
¶
　　表弟蔣允輝¶
¶
　　風雨牀空坐燭䦨分襟兩見物華殘蕭條鷗鷺江潮迥¶
寂寞宫商草樹寒王謝風流吾子在武功中外老夫單¶
<pb:KR3h0070_WYG_346-17a>¶
懐君有句君應笑不向滄浪共釣竿¶
¶
　　施侍御聘之¶
¶
　　行藏蹤跡只雲萍一種神襟爾我形清角痛悲鳴晉鄙¶
黄鍾力挽向虞廷丹山鳳去尼丘歎紫府龍歸霅水靈¶
昨日書来淚盈把南溟心事到東溟¶
¶
　　朱提刑升之(楚州)¶
¶
　　渚萍漂泊合江籬並逐東流更不移曾指松筠能晚節¶
共抛簪紱向明時煙霞草樹春容與河漢星辰夜陸離¶
<pb:KR3h0070_WYG_346-17b>¶
慙愧逢人説桑梓只如黄卷對光儀¶
¶
　　張秀才天賦(恵州)¶
¶
　　文征屢北道空南雲錦才華織女慚宗廟豈能瑚璉舍¶
蛟龍未許土泥弇襟期天合膠投漆光彩神驚玉在函¶
不見書来誦書序相望渾欲淚毿毿¶
¶
　　先露八人¶
¶
　　呉文定公¶
¶
　　穆穆文定淵淵金玉風被四逺譽髦歸淑伊余小子欽¶
<pb:KR3h0070_WYG_346-18a>¶
承在夙籋雲駿附潛泥蠖伏　詞林銜恤閟息茅廬扣¶
戸請益拱肅趨隅教曰朂旃竭景劬書黙爾富獲單辭¶
靡餘　選曹展邱俾書皇綸山房接夕返檝同津永言¶
夙好旁搜前聞虚膺祗受充然萬珍　公耆後先三四¶
及門一瞻百益敬誦終身望之如日就之如雲大雅既¶
喪悼霣徒紛¶
¶
　　王文恪公¶
¶
　　肅肅文恪有嚴我師扣竭空鄙博約兼資片語必法寸¶
<pb:KR3h0070_WYG_346-18b>¶
履皆規甘雨中含滋浃時熙　屢躓於征靡辭有戚公¶
薦以升黄閣有職援呼晝三導掖漠百嗟予不肖鼎冶¶
負徳　邦作封吏来相予總謂言冢君車迎館奉襄懐¶
報上寧公戾衆往趣成旁誚龎莫誦公聞斯愠命我専¶
統謂守載屬同羣答汹終亦靡克公愾滋勇有矢畢命¶
卒隊兹恐　公歸在堂復傳函丈三變泰如揚休彌暢¶
湖山奠髙風霆下上嗟予懦與弗從以往中星載回遄¶
失几杖梁木既壊吾將安放¶
¶
<pb:KR3h0070_WYG_346-19a>¶
　　韓尚書¶
¶
　　司徒巖巖四海具瞻孰不斂衽植偃礲頑蒙逖以卑霄¶
麗泥蟠訊之招之令之曰前旭日垂熙温誨孔殷　昔¶
我先公政于晉陽知公于童拔立序庠範之徳行訓之¶
典章古道世用啓迪游揚聲詩書畫亦靡不詳曰爾國¶
器必成用光公曰於乎前徳不忘　乃共之食乃賜之¶
帛嚴威儼恪靖莊允塞拜賜必誠餐徳必實一望弗再¶
有銜以訖¶
¶
<pb:KR3h0070_WYG_346-19b>¶
　　沈周先生¶
¶
　　有華東陽&KR0110;於呉門古也遺髙展也兹存孰為先生秀¶
降三辰胷集萬寳手揮五雲九淵淑暎千茝齊芬鶴跱¶
霄逵抗首風塵　維予二祖式契且姻親公自髫屬于¶
夕昕齒惟父子視猶季昆聚晤員員援推勤勤謂子良¶
史左邱馬班謂子鵬運直舉横鶱安知乗馬班如迍邅¶
終需于泥以卒歳年　余既暮矣公猶巋然于何不臧¶
自遐不因一往不復追悔空辛豈念平生我思古人¶
¶
<pb:KR3h0070_WYG_346-20a>¶
　　本郡使君南海林公¶
¶
　　昌哉我牧百夫之特瞬洞萬棼平吞四渤經庫儲學智¶
囊韜識鸞刀一振不截以訖呉材總升胡特我特載笑¶
載言載詠以繹有作斯屬慚孤善述㝠留靈逝奚贖身¶
百九京有知有茹闐臆¶
¶
　　陸冢宰¶
¶
　　陸締於我好也奕世中丞汪汪視實兄弟翔泳殊然逵¶
磐别致川梁無接鑘鐔遥契南都于遘日以文㑹朂哉¶
<pb:KR3h0070_WYG_346-20b>¶
進修驩然游藝鷗鷺先盟江湖結氣　公績平寇尚克¶
銘紀首聚須臾夙約載厲迨登掌武爰均四海迹用地¶
隔禮由嫌廢穹淵契闊怳若越世　恩譴公被不才余¶
棄聚散忽再幽明永異終則羣疑始亦何諱丹誠寸積¶
悠悠兩在天呉晝掠鰲波夕沸茫茫大壑魂兮何寄¶
¶
　　朱孝亷性甫¶
¶
　　秀矣孝亷名駒在呉白玉清氷碧梧翠竹少游諸老孤¶
鶯喬木余家日見匪暝維夙黄庭晉度朱絃漢曲羣公¶
<pb:KR3h0070_WYG_346-21a>¶
星落長庚爾獨後生更仰離羣昻鵠頽然順化行閱滄¶
陸修年黙逝亦可世哭雅能君斷更莫彼續来英日富¶
風流絶目前修屢踐流膏醉馥嗟子勤哉堆箱疊腹翳¶
我與君髧皓相逐今我視衆如君我瞩餘霜猶幾三歎¶
不足¶
¶
　　朱文學堯民¶
¶
　　葑亦多彦哿矣兩朱崑邱連璧嶧陽雙梧子出最後遺¶
風爽如寒泉冬潔菉竹秋癯積百媚學孰儷君劬宵聞¶
<pb:KR3h0070_WYG_346-21b>¶
片籍屏寐以須先之皇皇獲之愉愉抛裘噴炙投玉捐¶
珠珍香寳茗法繪名書清談晏對日坐仙區愛我維篤¶
棄我亦除悵其邈矣臨風永吁余既作此詩未及書遺¶
諸君堯民首出紙索録遂勉筆歸之他固不能悉然當¶
各寫所贈本篇以投之耳允明識¶
¶
　　黄姬水跋見前¶
¶
　　祝枝山書古詩帖(楷書)¶
¶
　　晉陽起唐祚王明紹巢封垂統已如此繼體宜昏風麀¶
<pb:KR3h0070_WYG_346-22a>¶
聚嬻天倫牝晨司祿凶朝綱一以墜天樞遂崇崇淫毒¶
穢宸極虐熖燔蒼穹向非狄張徒誰辦取日功云胡歐¶
陽子秉筆迷至公唐經亂周紀凡例孰此容侃侃范太¶
史受説伊川翁春秋二三䇿萬古開羣蒙¶
¶
　　朱光遍炎宇微陰藐重淵寒威閉九野陽徳昭窮泉文¶
明昧謹獨昏迷百開先幾微諒難忽善端本緜緜掩身¶
事齋戒及此防未然閉闗息商旅絶彼柔道牽¶
¶
　　微月墮西嶺爛然衆星光明河猶未落斗柄低復昻感¶
<pb:KR3h0070_WYG_346-22b>¶
此南北極樞軸遥相當太乙有常居仰瞻獨煌煌中天¶
照四國三辰環侍旁人心要如此寂感無邊方¶
¶
　　放勲始欽明南面亦恭己大哉精一傳萬世立人紀猗¶
歟歎日躋穆穆歌敬止戒傲光武烈待旦起周禮恭惟¶
千載心秋月照寒水魯叟何常師删述追聖軌¶
¶
　　吾聞庖犧氏爰初闢乾坤乾行配天徳坤布協地文仰¶
觀𤣥渾周一息萬里奔頫察方儀静隤然萬象存悟彼¶
立象意契彼入徳門勤行當不息敬守思彌敦¶
¶
<pb:KR3h0070_WYG_346-23a>¶
　　大易圖象隠詩書簡編譌禮樂矧交喪春秋魚魯多瑶¶
琴空寳柙絃絶將如何興言理餘韻龍門有遺歌¶
¶
　　顔生躬四勿曾子日三省中庸首謹獨衣錦思尚絅偉¶
哉鄒孟氏雄辨極馳騁操存一言要為我挈裘領丹青¶
著明法今古垂煥炳何事千載餘無人踐斯境¶
¶
　　元亨播羣品利貞固靈根非誠諒無有五性實斯存世¶
人逞私見鑿智道彌昏豈若林居子幽探萬化原　枝¶
山祝允明書¶
¶
<pb:KR3h0070_WYG_346-23b>¶
　　祝枝山書聞絃詩¶
¶
　　舟泊衢州城下暮赤脚苦蚊眼欲瞀逡巡就枕忽聞絃¶
已覺再聽還恐誤披衣起見燈影紅柔指鶯喉暗輕度¶
初聞乃是三絃語寂厯空江煙落霧少年慣向醉中聽¶
老大聞之猶起妬須臾演入琵琶絃指撥聲清不似前¶
疑是小璚更大封移宫換羽各爭妍斯時夜静絃愈急¶
潛鱗出浴棲羽寒珠珍錯落玉盤淨鐵騎跂東封可懸¶
老夫聽久毛髮&KR0390;愁有蛟龍来摶船　右聞絃一首書¶
<pb:KR3h0070_WYG_346-24a>¶
於虎邱梅花樓枝指道人¶
¶
　　祝枝山詩草¶
¶
　　長安昔日在闗中洛陽浙右亦相同江東自古帝王宅¶
周秦已見氣葱葱長安石城如虎踞長道鍾阜似盤龍¶
千年王氣浮天表一日真人建法宫天府天開天闕起¶
五門三殿當中峙五鳳樓前栁似煙奉天門外天如水¶
金陵金闕勝金城玉陛連天接玉京星散羽林霜氣肅¶
天臨華盖日華明十二飛樓石門繚百萬豼貅屯八表¶
<pb:KR3h0070_WYG_346-24b>¶
寳刹天花和月飛郊壇神樂穿雲霄(叶)御史當街百騎¶
驄將軍納陛羅霜鋒五侯甲第遥迷霧七貴前驅響鬬¶
風鳳凰臺上鳳凰遊𤣥武湖中水似油萬戸鶯啼花裏¶
晚千家砧搗月中秋㑹同館外白雉多包茅楛矢交經¶
過重譯来賔醉卉服輕煙淡粉列青蛾六樓六館鬬倡¶
妍日日新聲沸管絃狭市斜街迷錯落曲房洞戸暗鈎¶
連呉下諸生好逺遊抱書来看帝王州那知髙臥西風¶
邸蓬眉蕭颯長安秋　右余所賦長安秋一首為希百¶
<pb:KR3h0070_WYG_346-25a>¶
書之允明¶
¶
　　東南大澤名具區中有洞庭相對峙七十二峰湖上浮¶
萬頃汪洋五湖水仙人隠士住髙峯青天羅列金芙蓉¶
巖窟巉岏蹲虎豹渚宫幽閴潛蛟龍山人茅屋翠微裏¶
雞犬聲遥白雲起昔聞綺皓留此山今日髙風亦相似¶
湖山横黛畫中開湖水浮藍鏡中止還疑海上駕蓬瀛¶
豈識人間有朝市朗然吟嘯入煙霞山中萬樹開桃花¶
問津那許漁郎到伐木不知漁父家時見青崖麋鹿走¶
<pb:KR3h0070_WYG_346-25b>¶
朝出為羣暮為友我欲共君歌紫芝借問山中何所有¶
¶
　　贈洞庭張公山人允明¶
¶
　　獨愛無人處幽棲不用名竹雞啼午寂松鼠落枝輕芳¶
草初平路春深欲上城蕭然吾亦得擾擾自勞生　右¶
題畫一首枝山¶
¶
　　西望崚嶒擁國門秣陵秋氣動乾坤清江故有蛟龍窟¶
白日原疑虎豹蹲日滿荒城生野色雲来别渚浸山村¶
莫愁玉質歸黄土遮莫輕招月下魂允明¶
¶
<pb:KR3h0070_WYG_346-26a>¶
　　春山雨新沐掩靄結濃綠一葉金芙蓉粲粲迎朝旭¶
江亭小於艇松子落滿頂盡日無人来流水抱虚影¶
右二首子昂畫允明¶
¶
　　白雲媚蒼山寂寂太古春窅藹林薄中一區宅無鄰¶
¶
　　揚子並清淨閉門了𤣥文兩生勿輕過惟通問字人¶
¶
　　客子欲何歸中林猶獨步幸有蒼蒼松為辨去来路¶
¶
　　季冬雪裏積十日竒寒沍啁啾閴不聞葱蒨失其故¶
¶
　　梧桐滴夜雨客香秋可憐盡是離人淚聲聲落枕邊¶
¶
<pb:KR3h0070_WYG_346-26b>¶
　　右五首題畫幅枝山¶
¶
　　落日採薇歸蕭蕭兩布衣邇来人採少春雨長頑肥¶
呉巖好箇景鑿得不成山人自要頭白山頭也㑹斑¶
右雜作二首枝山¶
¶
　　閒雲寂寂鎖龍官萬頃春湖洗碧空惟有白猿聽講後¶
向人長嘯月明中　呼猿洞作枝山¶
¶
　　吟詩寫畫似參禪不向他人被裏眠生公堂前㸃頭石¶
天平山上白雲泉¶
¶
<pb:KR3h0070_WYG_346-27a>¶
　　秋浸具區天地寒老崖垂脚怒龍蟠仙人夜半騎鶴去¶
木客潛窺古竈丹¶
¶
　　雲母薄梳青石髮水花肥㸃碧荷錢樹根一坐空山老¶
不許時人問歳年¶
¶
　　寒光交逗眼蒼然半夜人間别有天想得非仙亦非鬼¶
四山風雨擁孤眠¶
¶
　　滿地松陰六月涼採芹歸来擔頭香相逢夕照誰家子¶
倚樹喃喃話正長¶
¶
<pb:KR3h0070_WYG_346-27b>¶
　　身在雲西夢想間松頭鶴影枕屏間一聲隠隠啼花雉¶
信手推窻滿眼山¶
¶
　　朝雲乍起千峯冷暮雨初收萬壑鳴此地煙霞誰領畧¶
却輸痴老筆縱横¶
¶
　　腰刀帕首報君恩初事將軍出雁門無限家門兒女念¶
秋風吹上五陵原¶
¶
　　費却青錢換戲資世人多道小兒痴不知世事誰非戲¶
爭得長年作小兒　右九首題畫　枝山¶
¶
<pb:KR3h0070_WYG_346-28a>¶
　　扇功本在驅炎上不似屏風只好看算得題詩真拙計¶
卻供雙眼失清寒　題箑允明¶
¶
　　祝枝山書五言排律帖(楷書)¶
¶
　　嶺海元勲士成都世望豪山河髙祖誓龍虎太公韜培¶
植歸𤓰瓞鶱騰見鳳毛都臺知獨早列校柄専操烈烈¶
平蠻績遑遑定國勞東通越裳雉西卻旅人獒玉帳抽¶
竒䇿牙旗偃怒濤頻煩膺重寄稠疊受恩褒魚水尋常¶
願風雲二五遭兩江嚴副鉞五府侑樞曹特命司符鑰¶
<pb:KR3h0070_WYG_346-28b>¶
元戎總節旄風生新草詔光動舊花袍拔浪鯨魚振横¶
秋鵰鶚翺諸侯惟敬梓大雅在揮毫再拜歌崧嶽宣王¶
百代髙治生祝允明頓首再拜稿呈¶
¶
¶
¶
¶
¶
　　六藝之一録巻三百八十八¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.255641
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 360
<pb:KR3h0070_WYG_360-1a>¶
　　欽定四庫全書¶
¶
　　六藝之一録卷四百二　　　　錢唐倪濤撰¶
¶
　　厯朝書譜九十二¶
¶
　　名人題畫詩詞墨蹟　　郁逢慶續書畫題跋記¶
¶
　　髙房山山村圖卷(卷首有趙松雪題)¶
¶
　　大德初元九月十九日清河張(淵甫)貳車㑹髙彦敬御¶
史于泉月精舍酒半為余作山村圖頃刻而成元氣¶
淋漓天真爛漫脱去畫工筆墨畦町余方棲遲塵土¶
<pb:KR3h0070_WYG_360-1b>¶
無山可畊玩此圖為之悵然而已　南陽仇逺仁¶
我家仇山陽昔有數椽屋誤落城市間讀書學干禄¶
井枯竈煙絶况復問松菊如此五十年一出不可復¶
髙侯邱壑胷知我志幽獨為冩隠居圖寒溪入空谷¶
蒼石壓危構白雲養喬木向來仇池夢厯厯在我目¶
何哉草堂資政爾飯不足視吾吾尚存吾居有時卜¶
我昔逰七閩百嶺争&KR1005;嶫白雲漲川原深谷如積雪¶
又逰老姥岑幽磴縁曲折長林翳寒日千里行落葉¶
<pb:KR3h0070_WYG_360-2a>¶
轉頭五十年遐想正愁絶開圖意忽動戃怳生内熱¶
何年賦歸田初志遂所惬懷哉復懷哉清夢繞林樾¶
¶
　　弁陽老人周宻¶
¶
　　南陽先生列仙癯舊住仇山雲一隅平生廣文官既¶
冷投老故村田已無惟留詩卷在天地清名正似孤¶
山逋我時總角山之徒每操几杖從宴娱百年豈獨¶
前輩盡而我今亦容顔枯棲霞嶺空悲拱木泉月菴¶
廢愁寒蕪忽瞻遺墨重再拜想見五老風流俱人生¶
<pb:KR3h0070_WYG_360-2b>¶
有情况多感坐念徃昔睫欲濡白漚浩蕩不復返黄¶
鵠一舉安能呼髙侯筆力何所如前身朱方老扵莵¶
故能胸次吐巖壑但怪滿紙風煙粗安得好手為一¶
摹著我中間茒屋孤君其寳之勿輕出便是米家驚¶
倒圖　右山村圖卷故尚書髙克恭彦敬為御史時¶
為仇先生作扵泉月精舍舍乃故漳州僉判張逢原¶
淵甫之墳菴淵甫即勾曲外史伯雨之大父也先生¶
一為溧陽教授即不仕仇山在餘杭溪上因號山村¶
<pb:KR3h0070_WYG_360-3a>¶
民棲霞嶺在西湖北山先生墓在焉弁陽則草忩周¶
公謹之别號弁山在武康溪上先生翥師也大德初¶
元余甫十有一常從先生出入諸公間今再卅矣景¶
寧尚書得此卷以屬題傷年運之既邁感事物之非¶
昔愴然扵懷以叙卷末庶幾覽者知四三君子文獻¶
之徴也至正昭陽赤&KR0108;若夏五之望河東張翥謹書¶
扵京師所寓虚㳺軒¶
¶
　　古燕尚書山澤癯風采照燿南天隅平生畫筆入神¶
<pb:KR3h0070_WYG_360-3b>¶
品千金匹練人問無當時求者遍都邑冠盖填門如¶
索逋仇池先生列仙徒握手一見相歡娱醉磨濃墨¶
冩邱壑老樹幻作蛟龍栖西湖北山莽空濶蒼烟白¶
鳥迷秋蕪披圖感物念疇昔乾坤孰與斯人俱弁陽¶
讀書仍博古後來膏馥多沾濡蜕菴虛㳺老京國峩¶
冠不受山人呼詩窮半世聲哄哄西馳白霫東𤣥菟¶
吴興舊是宋宗室奚以丹墨論精粗嗟我諸公勿復¶
作清賞未覺雲泉孤豈無好事掃空翠為我添入廬¶
<pb:KR3h0070_WYG_360-4a>¶
山圖　右髙尚書所畫山村圖巻蜕菴張承㫖題識¶
甚詳崆峒外史王溥得之携以見示慟傷前輩凋謝¶
不能無感今懐昔之思蛻菴余故人也遂次其韻附¶
扵卷末不足言詩聊記嵗月云爾　洪武丙辰長至¶
後五日豫章蒲菴來復題¶
¶
　　仇山有遺老白首慕林屋塵途謝簪組雅志不為禄¶
誰將西湖水來灌南陽菊舊嵗房山圖幽意時徃復¶
人皆愛豪素此興渠所獨新聲世亦少遺響在空谷¶
<pb:KR3h0070_WYG_360-4b>¶
蕭條異代間不獨悲草木嗟予亦何心對此還駐目¶
平生不識畫賞此一詩足兹山幸我隣老矣願終卜¶
舜臣殿講藏山水圖云髙尚書為仇山村作者仇詩¶
在焉余愛而和之余嘗為舜臣題畫有與子坐結東¶
西隣之句不一年果恊隣卜殆亦非偶然者故扵此¶
詩并致意云成化乙巳春三月既望翰林侍講學士¶
長沙李東陽書扵懐麓堂¶
¶
　　雲氣濛濛繞澗流眼明誰辨數峯頭深林茒屋依然¶
<pb:KR3h0070_WYG_360-5a>¶
見應是前村雨脚收　村居隠隠却通舟中有山人¶
舊姓仇二百餘年遺墨在令人欲作武陵逰　元仇¶
仁近先生自號山村髙房山尚書為作此圖今吾僚¶
友尹君得之以示余為題其後以識之嵗癸夘七月¶
廿二日長洲吴寛¶
¶
　　春山擁春雲蓊然失茒屋下有幽貞士冥心謝榮禄¶
卓哉淵明志夫豈在叢菊李愿盤中居居深繚而復¶
亦有杜陵翁長鑱斸黄獨豈無終南逕不博王官谷¶
<pb:KR3h0070_WYG_360-5b>¶
仇山在何許村居迷灌木乃令千嵗下開圖見天目¶
青山卧有餘白雲㸔不足願言徃從之不疑我何卜¶
仇仁近錢塘人前元老儒也號山村居士髙尚書為¶
作山村隠居圖仁近自題其後頗示不遂隠居之意¶
然易世之後此圖遂傳為故事則亦何恨哉自大德¶
初元丁酉抵今嘉靖壬寅二百四十五年矣企仰雅¶
懷因追次其韻　長洲文徴明¶
¶
　　趙文敏水村圖卷(題云為錢德鈞作)¶
¶
<pb:KR3h0070_WYG_360-6a>¶
　　向成寓舎思&KR0114;居住處祗今成畫圖胷中本自渺江¶
海主人相挽留分湖　鄧楀題¶
¶
　　漚鳥難渝舊約湖山不改清秋人自與波上下我其¶
卒嵗優㳺　題前詩竟復得六言一首并書其後¶
覺非叟(鄧楀之印)¶
¶
　　踈栁平蕪落鴈飛斷橋斜日釣船歸海天萬頃秋如¶
畫一笑人間醉墨非　顧天祥敬書¶
¶
　　屋後青山門外溪踈踈蘆葦䕶漁磯地縁清絶人堪¶
<pb:KR3h0070_WYG_360-6b>¶
愛長是三春鴈不歸　男資深原父¶
¶
　　曖曖水邉村蕭條絶塵滓錢君智者徒而後能樂此¶
平生邱壑情所尚政在是問誰為此圖吾兄固能爾¶
　趙孟籲題(子俊)¶
¶
　　空林有影連山逺流水無聲帶鴈寒自是漁樵真樂¶
處不知圖畫與誰㸔　束南仲¶
¶
　　長愛秦郎絶妙辭荒寒暗合輞川詩斜陽萬㸃寒鵶¶
處流水孤村又一竒　丙午清明羅志仁題¶
¶
<pb:KR3h0070_WYG_360-7a>¶
　　奉題徳鈞錢君水村圖　山色濃還淡孤村水繞之¶
俗塵飛不到野老住偏冝碕岸踈踈栁茅檐短短籬¶
小舟欹側過便是少陵詩　陵陽牟巘¶
¶
　　茅舍竹籬山掩映蒹葭楊栁水縈紆漁人定指扁舟¶
路野客應尋隠者徒　漢東孟淳¶
¶
　　錢重鼎水村隠居圖(按詩為哲理野臺作應改珠爾噶岱因題識故仍其舊)¶
¶
　　四野澷澷水接天孤村林木似凝烟莫言此地無車¶
馬自是髙人逺市㕓　學生哲理野臺謹題¶
¶
<pb:KR3h0070_WYG_360-7b>¶
　　草草三間屋愛竹旋添栽碧紗忩外眼前都是翠雲¶
堆一月山翁不出連雪水村清冷木落逺山開惟有¶
平安信留得伴寒梅　喚家童開門㸔有誰來客來¶
一笑清話煮茗共傳杯有客只愁無酒有酒又愁無¶
客酒熟且徘徊明日人間事天自有安排　分湖新¶
卜築適與此詞同如今不是畫真在水村中　延祐¶
丙辰十一月十又一日郭麟孫題¶
¶
　　錢重鼎水村圖賦(文繁不録)¶
¶
<pb:KR3h0070_WYG_360-8a>¶
　　青山横陳水縈浦饑烏髙超漁設罟中有幽人坐環¶
堵晩風吹斷蘆花舞　林宏¶
¶
　　桑梓未能忘楚甸琴書久已寄呉門悠悠江海風烟¶
隔知是夕陽何處村　干文𫝊敬題¶
¶
　　息齋居士舊嘗為徳鈞作水村圖余題云問君何許¶
水邉村亦有扁舟乗興人無限好山茅屋外他年倘¶
許我為隣既還吴興復來見子昻此圖意象融㑹使¶
人應接不暇又何詩非畫徳鈞詎能領㑹耶姚式書¶
<pb:KR3h0070_WYG_360-8b>¶
扵姑蘇寓舘(子敬)¶
¶
　　牛馬百川獨渚烏鳶羣木西村天地四方黄鵠先生¶
秋雨柴門　忽有滄浪鳴&KR1055;蜚鴻黄葉雲深相望美¶
人秋水卷簾隠几何心　吴郡陸柱¶
¶
　　翰林妙寫溪邉趣荷屋知何處溪翁想像住溪灣一¶
笑如今家在畫圖間　西風門掩蘆花溆聊與漁翁伍¶
人間不信有張翰剪取吴淞空向卷中㸔　延祐丁¶
巳中秋徳鈞携此巻俾賦小詞為題虞美人一闋¶
¶
<pb:KR3h0070_WYG_360-9a>¶
　　湯彌昌(師言)¶
¶
　　錢重鼎依緑軒記(文繁不録)¶
¶
　　楊栁絲絲兩岸風前村溪路逺小橋通人家依約水¶
西東舟一葉移在葦花叢　清景逈涵空好山青未¶
了暮雲重是誰驚起幾征鴻天然趣都在畫圖中¶
小重山　合淝束從周¶
¶
　　青山横陳流水如玉蕭瑟寒蘆扶踈雲木匪耕伊漁¶
悠然自足勝兹幽尚繄誰之屋有隠君子好古躭書¶
<pb:KR3h0070_WYG_360-9b>¶
扁舟何人載酒來與豈無知者爰作是圖輞川之勝¶
千載與俱　吴興孫桂¶
¶
　　每憐北苑風流逺筆㡳精神此日同春水孤村無限¶
意題詩輸與杜陵翁　吴郡錢良佑¶
¶
　　幾叠山連松竹一行鴈起汀沙㸔他水村茒屋試問¶
處士誰家　束從虎¶
¶
　　澤國漁無定秋霜栁不凋幽人意晼晩此日畫蕭條¶
　髙沙龔璛再題¶
¶
<pb:KR3h0070_WYG_360-10a>¶
　　有宅一區兮水之鄉前可漁兮後可耕絶輿馬之憧¶
憧兮魚蝦集而鳬鴈翔伊昔寄之圖冩兮猶髣髴而¶
賦髙唐暨嵗晏遂初服兮遇夫人之慨慷維安宅之¶
攸居兮何羡乎堂皇爰不耕而穫兮維道之昌我還¶
呉山以騁望兮懷若人兮不可忘眉夀兮未艾維水¶
兮泱泱　讀水村隠居記輙歌以系其後　吴興姚¶
式¶
¶
　　趙由儁水村圖賦(文繁不録)¶
¶
<pb:KR3h0070_WYG_360-10b>¶
　　馬足黄塵三尺深清風吹斷自難侵乾坤老矣驚浮¶
世泉石蕭然動隠心鷗鳥起沙春漠漠漁舟繫栁晝¶
隂隂他年欲訪幽棲處莫似仙源無路尋　甫里陸¶
行直湖天¶
¶
　　澤國净秋色逺山横夕烟水田羣鴈起蘆渚一罾懸¶
林樹幾間屋君家若箇邉扁舟何日去相伴白鷗眠¶
　郭麟孫¶
¶
　　一片寛閑景波涵萬頃天鴈飛秋影外樹倚夕陽邉¶
<pb:KR3h0070_WYG_360-11a>¶
山色來忩牖溪聲自管絃何當明月夜著我釣魚船¶
　陸祖凱¶
¶
　　流水孤村深處茂林脩竹人家知是幽人小隠扵焉¶
讀書五車　束東父¶
¶
　　流水縈紆别浦孤村掩映前山開卷不知何處髙人¶
隠逸其間　趙駿聲¶
¶
　　奉題水村圖　逰塵飛不到柴闗名利無心夢亦閒¶
時有扁舟乗興客髙譚終日對青山　不入山林不¶
<pb:KR3h0070_WYG_360-11b>¶
入城孤洲容我寄浮生年來與世殊相逺漸喜無人¶
識姓名　青巖趙由祚¶
¶
　　矮忩曲几茶破睡雲水烟村䕶元氣(缺)須側耳畫圖¶
外冥鴻聲中今古意　林寛¶
¶
　　清溪抱村流茒屋䕃踈栁天秋鴈行起山翠當戸牖¶
罷釣者誰子延縁來渡口野情固超逸圖畫𫝊不朽¶
何當從之逰扁舟落吾手　趙由儁¶
¶
　　誰識漁樵興趣閒由來家計在江干羡君圖畫能殊¶
<pb:KR3h0070_WYG_360-12a>¶
勝愧我田園卒未安浩蕩閒雲低樹影蕭條矮屋蔽¶
天寒林深夜色猶堪愛冩取嬋娟浸石灘　陸承孫¶
敬題¶
¶
　　一水復一村開卷不忍罷前有無聲詩後有有聲畫¶
　束同之¶
¶
　　青山迷逺近蕭條古郊墟側徑深且&KR0444;中有幽人居¶
短籬門半掩竹樹相扶踈平疇涵白波淺渚漲緑蕪¶
何人泛扁舟似欲相招呼誰令破幽寂驚鴻起寒蘆¶
<pb:KR3h0070_WYG_360-12b>¶
此意胡可言㑹心冩成圖撫卷空嘆賞悠悠水雲孤¶
　陸繼善敬題¶
¶
　　幽人心地本翛然此境相諳七十年茒屋數椽依約¶
外雲山一抹有無邉眼前生意今林屋筆底秋風古¶
輞川勝景有餘描不盡歸鴻幾㸃落寒烟　聚山黄¶
肖翁¶
¶
　　古木蕭踈蔽草廬好山重叠水縈紆先生似得漁樵¶
趣無限秋光入畫圖　建安黄(缺)翁¶
¶
<pb:KR3h0070_WYG_360-13a>¶
　　髙房山坡樹小幅¶
¶
　　髙秋木落天宇寛洞庭瀟湘生暮寒劍氣横空月在¶
地老蛟夜護仙都壇　老銕¶
¶
　　渇龍飲海海水寛鐡網下截珊瑚寒道人醉卧呌横¶
玉金粉亂落松華壇　金粟老人顧阿瑛¶
¶
　　老龍吹笛海波寛一夜湘君白髪寒祗恐驚飛雙鐡¶
影長留明月䕶天壇　扶風馬庸¶
¶
　　房山雲湧研抝寛鐡史氷甌滌筆寒海上仙人應㧞¶
<pb:KR3h0070_WYG_360-13b>¶
宅却飛林影落詩壇　鐡崖先生在雲間時朝陽薛¶
真人偕玉峯顧仲瑛氏載酒見之留連扵草𤣥閣酒¶
半先生為真人題舊藏髙尚書滄洲石林圖誠墨妙¶
絶筆得者當永寳之以名物遇之有自遂亦奉和并¶
致景仰云　雲間周谷賓¶
¶
　　髙彦敬雲山卷¶
¶
　　青山半晴雨色現行雲底佛髻欲争妍政恐勤梳洗(彦敬¶
圖書)¶
¶
<pb:KR3h0070_WYG_360-14a>¶
　　蘆汀動江色山翠䕶雲衣如何千載後再有米元暉¶
　孟頫¶
¶
　　傍溪草色隔林中望際雲山翠幾重長憶雨餘閒信¶
馬輕鞭遥指兩三峯　鄧文原¶
¶
　　三代以來推盛世九州之外有斯人君㸔筆底生秋¶
色盡在蕭蕭楚水濱　丹邱柯九思賦¶
¶
　　去年弭楫香爐下烟雨漫山失圖畫只今見畫似成¶
癡紙上匡廬美無價晴雲戀雨凝不飛蘆邉鴈影秋¶
<pb:KR3h0070_WYG_360-14b>¶
離離聨檣髙下森列槊茅屋參差分置棋冥濛缺處¶
忽見樹翠峰直下冝無路栗里先生杳莫尋香山居¶
士今何處落渚(缺)　五老峰勝境常存夢寐中¶
憑誰喚起(缺)髙座短竹枯笻著此翁　欈李李¶
國蕃¶
¶
　　晴巒掩靄雲容薄逺樹㣲茫水氣秋如此江山亦竒¶
絶若為著我釣魚舟　文志仁題¶
¶
　　長江萬頃流㴞滔風平如席静不濤老楓踈栁澹雲¶
<pb:KR3h0070_WYG_360-15a>¶
影欹岸側島明秋毫紅塵一㸃飛不到何人結屋江¶
之臯霜清水落沙嶼出蘆葉瑟瑟鴻南翺一峯崒嵂¶
聳峨髻俯視培塿如兒曹晴嵐朝爽滴空翠林樹露¶
沐滋流膏心融造化意慘澹筆挟風雨聲蕭騷淋漓¶
元氣猶帶濕收拾萬象無能逃扶輿清淑聚胸次固¶
應獨擅人間豪未容小米詫能事千古且説文昌髙¶
世間神物不易得牙籖玉軸歸時髦我來坐忩瘦不¶
傲展卷䪺覺舒鬱陶何消蠟屐躋攀勞崦西小紅尋¶
<pb:KR3h0070_WYG_360-15b>¶
野桃　郭麟孫題¶
¶
　　層巒叠嶂堆青髻薄霧輕雲罨踈木髙侯胸次清絶¶
塵開卷令人觀不足　陳邁¶
¶
　　逺樹含空烟羣峰緘積翠離離鴈外檣落日來天際¶
髙侯邱壑心㸃畫悟三昧我欲傲滄洲晝長枕蓬睡¶
　郭畀¶
¶
　　房山尚書以清芬絶俗之標而和同光塵之内盖千¶
載人也僦居餘杭暇日䇿杖攜酒壺詩册坐錢塘江¶
<pb:KR3h0070_WYG_360-16a>¶
濱望越中諸山岡隴之起伏雲煙之出没若有得扵¶
中也其政事文章之餘用以作畫亦以寫其胸次之¶
磊落者歟因閲允同文學所蔵著色山水一卷後有¶
黙菴賦詩展詠永日遂紀尚書公之一二併次韻題¶
畫上云倪瓉　白雲孤鶴暮知還船泊錢唐㸔越山¶
珍重今朝重展卷吟詩作賦北忩閒嵗己亥六月十¶
八日也¶
¶
　　髙侯筆法妙天下貌得江南雨後山都是乾坤清淑¶
<pb:KR3h0070_WYG_360-16b>¶
氣興來移入畫圖間　沈右¶
¶
　　雲山海上千里烟雨江南幾村元氣渾淪誰化尚書¶
醉墨無痕　辛酉嵗秋八月十九日　馬治¶
¶
　　淮南春夜風兼雨空堂蕭蕭雜人語户曹好客無與¶
娱故展横圖慰覊旅大山矗矗如覆釡小山厯厯還¶
聚黍人家隔岸見衡茅艇子随潮知浦溆眼昏莫辨¶
雲中樹㨿案呼童執髙炬千里悠悠亦逺逰却喜意¶
行無險阻闔閭城中為我家俗事到門多峻拒平生¶
<pb:KR3h0070_WYG_360-17a>¶
惟有山水縁招我登臨無不許憶昨離家始浃旬此¶
物依然入東楚乃知髙侯畫有神未讓道寧與僧巨¶
願君從兹慎藏弆對棊寧賭淮南墅　余北上道經¶
淮之南過宿故人邵文敬公署承示房山此巻愛而¶
題之成化十五年三月廿八日吴寛¶
¶
　　春雷離離浮帋膚翠攅百叠望糢糊山空雲斷得流¶
水咫尺萬里開江湖依然灌莽帶茒屋亦復斷渚迷¶
菰蒲岡巒出没互隠見明晦隂晴日千變平生未省¶
<pb:KR3h0070_WYG_360-17b>¶
識匡廬玉削芙蓉正當面宛轉香罏飛紫烟依稀夢¶
澤分秋練未遂扁舟夢裏逰酒醒獨展燈前卷問誰¶
能事奪天工前元畫法推髙公已應氣槩吞北苑未¶
合胸次饒南宫南宫已矣北苑死百年惟有房山爾¶
祇今遺墨已無多忩前把巻重摩挲世間吮筆争么¶
麽掃滅畦徑奈爾髙公何　文徴明為朱子儋題¶
¶
　　趙文敏重江叠嶂圖¶
¶
　　昔者長江險能生白髪哀百年經濟盡一日畫圖開¶
<pb:KR3h0070_WYG_360-18a>¶
僧寺依稀在漁舟蕩漾逥蕭條數株樹時有海潮來¶
　虞集¶
¶
　　藝事惟三絶交情到八哀衣冠太平出筆硯好懷開¶
虹月徒延佇鷗波渺去回同為帝鄉客揮灑得㸔來¶
　石巖次韻¶
¶
　　君不見帝壻王家寳繪堂山川發墨開鴻荒重江叠¶
嶂詩作畫東坡留題雲錦光又不見後身松雪齋中¶
叟伸紙臨摹筆鋒走樓臺縹緲出林抝蘆葦蕭騷蔵¶
<pb:KR3h0070_WYG_360-18b>¶
澤藪白雲飛不盡杳冥百丈牽江入樊口墨光照几射¶
我眸我為搴芳歌逺逰胸中自是有元氣世上何所¶
無滄洲我疑此叟猶未化瞬息御風行九州五山四¶
溟一觴豆瑣細弗遺囊禇收故能援毫發天藻不與¶
俗工争醜好楚山雲歸楚水流萬里秋光如電掃拈¶
來闗董散花禅别出曹劉斵輪巧披圖我作如是觀¶
毛頴陶泓共聞道嗚呼相馬猶相人駑駘豈得同翔¶
麟舍夫毛骨論形似如此鑒别焉能真後來有問延¶
<pb:KR3h0070_WYG_360-19a>¶
祐脚意索舉似吾方歅至順四年夏四月廿四日東¶
陽栁貫道傳鑒定并題¶
¶
　　曠望不可極江山圖畫中晴空開浩蕩元氣闢鴻濛¶
逺樹崐崙外扶桑滄海東黄河來萬里弱水出三峯¶
帆影秋波棹潮音曉寺鐘雨收龍入壑烟暝鶴歸松¶
妙墨真名筆神機奪化工古來精絶者誰似水精宫¶
¶
　　右趙文敏公重江叠嶂圖今為李昹唘明家蔵昶¶
姑孰士文子也士文以善醫鳴扵時昶克世其家且¶
<pb:KR3h0070_WYG_360-19b>¶
好讀書能吟詩善楷法言温氣和進退有度可嘉也¶
以予嘗交其先子因持是圖求余題之所謂水精宫¶
者文敏公號也時宣徳九年春三月既望四明陳敬¶
宗題¶
¶
　　長江滔滔向東㵼憶昔扁舟順流下慈悲閣前浪花¶
白兩岸青山似奔馬蒹葭楊栁風颼颼江行六月疑¶
深秋歸來已是十年事㸔畫偶然思舊逰水聲樹色¶
非耶是仍見山腰隠髙寺赤岸滄洲杳藹間咫尺悠¶
<pb:KR3h0070_WYG_360-20a>¶
然起悠思苕溪水落漚波亭王孫弄筆何曾停北來¶
戎馬暗江滸千年遺恨歸東溟　延陵吴寛觀李兵¶
曹所藏題¶
¶
　　王孫無運開英雄聊拾江山蔵畫中還從慘憺見舊¶
物似有涕涙含孤忠贅牙禹貢未暇讀一圖萬里知¶
題封張韓劉岳無其功入闗蕭相将無同王孫本號¶
松雪翁能事錯認營邱公丹青隠墨墨隠水其妙貴¶
淡不數濃縈灘曲瀬導巴蜀沓巘長巒連華嵩空濛¶
<pb:KR3h0070_WYG_360-20b>¶
野馬軋雲日浩蕩碧縠吹秋風王孫隔此不可從水¶
晶雙閣金芙蓉招之千年或一出黄鶴豈不思江東¶
　吴下沈周¶
¶
　　霅溪翁雪霽望弁山圖¶
¶
　　至元二十九年余留太湖之濱雪霽舟行溪上西望弁¶
山作此圖且賦詩云　弁山之陽冠吴興峮嶙&KR1005;&KR1625;望¶
不平煥然仙宫隠其下衆山所仰青復青雪花夜積山¶
如換乗興行舟湏放緩平生不識五老峯且寫吾鄉一¶
<pb:KR3h0070_WYG_360-21a>¶
竒觀¶
¶
　　是日泛舟歸湖濱至夜雪大作且起賦五言古體一¶
首　夜來天雨雪萬木同一變饑鵶覺余起觀覽立¶
須儼遥山&KR0806;成積平田玉如碾老夫醒眼㸔樹樹何¶
其燦¶
¶
　　至元二十九年冬余假弁山佑聖宫一室以避喧值¶
雪作不已但閉門擁爐飲酒賦詩而已聊記數篇附¶
見扵此卷書試馮應科筆亦佳　選重題¶
¶
<pb:KR3h0070_WYG_360-21b>¶
　　五言古體一首　城市我所居遙看弁山雄積雪最¶
先見皓彩照諸峯我今逺城市薄逰留此中忽焉嵗¶
云暮更覺樽屢空開門未然燭飛花舞逥風萬木同¶
一縞四野變其容恨無登山屐幽思何由窮¶
¶
　　七言律詩一首　倚天蒼弁獨崔嵬仙闕遨逰愧不¶
才攬鏡頻嗟雙鬂改推忩三見六花開山中酒戸衝¶
寒去城裏何人踏雪來安得時晴風日好竹林深處¶
且啣杯¶
¶
<pb:KR3h0070_WYG_360-22a>¶
　　連雪可畏再賦律詩一首　階簷積雪動經旬猶自¶
霏霏夜向晨四望莫分天地色一時遮盡海山塵舞¶
風不住縁何事見日還消亦快人獨欠故交來叩戸¶
洛中髙卧是前身¶
¶
　　七言絶句三首　子猷安道何為者自是相㤀意最¶
真千載寥寥風雪夜始知乗興更無人　一冬飛雪¶
又将春能報年豐不救貧我亦曾聞散花手不知天¶
女意何勤　眼前觸物動成氷凍筆頻枯字不成獨¶
<pb:KR3h0070_WYG_360-22b>¶
坐火爐煨酒喫細聽撲簌打牕聲¶
¶
　　雪晴知宫周濟川和余杯字韻詩作此奉酬　亂山¶
積雪欝崔嵬對景慚無倡和才晴日舊存梅下飲好¶
懐今為竹林開仙人千刼能居此俗客三生始又來¶
未許扁舟落吾手明朝相約共𫝊杯¶
¶
　　衝風催嵗暮列仙乗白鳯曽岡湧素濤流澌漲銀永¶
花炫槎牙樹氷合蜿蜒洞琳宫隠不見𤣥雲封桂棟¶
舟子櫂寒冽行人躡晴凍長松堕玉英山空驚鶴夢¶
<pb:KR3h0070_WYG_360-23a>¶
弁山欝嵳峩盤踞霅溪滸天風散花女巧態(缺)萬舞¶
老榦驤玉虬危石堆鹽虎夜光崑崙邱明月清虛府¶
何人盪蘭棹勝槩歸仰俯兹境數百里一一登畫譜¶
盍念閭閻氓黄竹傳自古白晝閉荆扉烟寒塵滿釡¶
胡不寫作圖表我疲農苦　沃洲樵叟潘嚞¶
¶
　　仙翁放情在邱壑丹青有神過祁岳山房夢見雪滿¶
天開戸寒光動雲幄長鑱不去㔉黄獨短棹幽吟載¶
孤鶴歸來掃却雪弁圖一幅霜藤卷盈握林囘徑轉¶
<pb:KR3h0070_WYG_360-23b>¶
秋毫分焉知不是無心學弁山髙在何境上摩青天¶
數千仞下壓具區三萬頃應有仙人住絶頂檜筠隂¶
森繞丹井嗟哉塵網嬰何由躡飛景危峯挿雲蟠玉¶
龍長岡挾天埀白虹竹下誰能置茒屋耳邉已似來¶
松風山抝嵯峨見宫殿彷彿戸牖開青紅正好驂鸞¶
上銀闕恍然已堕氷壺中畫師無數總莫比對此轉¶
覺心神融黄龍窟梅華塢飛猱懸薜蘿饑鼠號榛莽¶
我欲從之心迹素杖藜雪後尋行路　吴原道致逺¶
<pb:KR3h0070_WYG_360-24a>¶
千山玉立弁山東湖定移舟入鏡中一代風流惟見¶
畫令人轉憶霅溪翁　武林錢惟善題扵吴門時至¶
正丙戌十月九日也¶
¶
　　趙仲穆竹西卷(趙仲穆篆扵前并畫竹枝)¶
¶
　　籬外涓涓澗水流竹西花草弄春柔茅簷相對坐終¶
日一鳥不鳴山更幽　仲穆¶
¶
　　翠玉蕭蕭在屋東主人號作竹西翁品題莫説楊州¶
夢好寫雲間入卷中　山居道人(楊瑀元誠)¶
¶
<pb:KR3h0070_WYG_360-24b>¶
　　楊鐡崖竹西志(文䌓不録)¶
¶
　　鐡篴道人為李黼榜第二甲進士㑹稽楊維楨也¶
¶
　　問訊楊雄宅深居在竹西風林宜月影春日聽鶯啼¶
東老應同樂南隣憶舊題東風又春草相與及幽栖¶
　方外張雨¶
¶
　　楊子宅前好脩竹因㸔萬箇碧交加薰風滿簟吹蒼¶
雪春雨充庖盡玉芽茶臼或聞來北牖籜龍未許過¶
東家時時彷像揚州去拄杖尋君又日斜　扶風馬¶
<pb:KR3h0070_WYG_360-25a>¶
琬¶
¶
　　紅紫紛紛眩凡目子獨深居嗜脩竹西林培植造化¶
工閲嵗亭亭立蒼玉稜稜老節霜雪餘灑灑數間煙¶
雨足髙標勁節君子貞孤堅雅韻幽人獨炎氛一㸃¶
飛不到滿地濃隂清蕭肅生平不侔千戸侯直欲逺¶
繼王子猷元卿三逕亦蕭散七賢六逸真天逰結亭¶
松下臨清流竹西名扁志所求春波蕩瀁洩文縠山¶
風戞擊鳴天球朱簷亂拂翡翠羽湘簾半掩珊瑚鈎¶
<pb:KR3h0070_WYG_360-25b>¶
平山家住張溪側髣髴當時草𤣥宅貞期寫作圖畫¶
㸔个个峥嶸掃空碧舊栽雨露今滿林新長琅玕過¶
百尺嵗寒尚友雙髯翁枝榦相依如鐡石緑忩沉沉¶
几席潤日對此君成莫逆松江水滑清漣漪漪漪㵼¶
入青玻璃玻璃竹色光陸離醉呼美人歌竹枝竹枝¶
辭古知音稀廣陵鼓吹作者誰廉夫三辯尤崛竒中¶
涵妙處吾不知竹西竹西細論之臨風朗誦淇澳詩¶
　月樓趙橚(茂原)¶
¶
<pb:KR3h0070_WYG_360-26a>¶
　　為竹移家亦苦辛我如東道竹如賓石頭路滑機鋒¶
峻峴首碑沉感慨新淡月半牕金弄影清風一徑玉¶
𫝊神明當柱杖敲門去愛汝草𤣥亭上人　至正十¶
五嵗在乙未臈月廿六日曲江錢惟善在浦義塾題¶
　峴首借喻廣陵今昔之不同耳¶
¶
　　溪上人家多種竹林西清意屬詩翁湘靈鼓瑟風來¶
巽鳯鳥銜圖月在東一室蕭閒淇澳似此君貞節嵗¶
寒同何當徑造談𤣥處静日敲茶試小童　涿郡陶¶
<pb:KR3h0070_WYG_360-26b>¶
宗儀¶
¶
　　張溪雲偃松鉤勒竹長卷¶
¶
　　霜松雪竹當時見筆底猶存嵗晏姿文采百年成異¶
物西風吹淚鬢絲絲　髯張用意鐡鈎鎖書法不凡¶
詩亦工清苦何憂貧到骨筆端時有古人風　倪瓚¶
　嵗壬寅九月卄日笠澤道館東齋¶
¶
　　唐人墨竹推絶倫輞川真為竹寫神筆端描出鈎鎖¶
法片片剪落湘雲春澄清亦得此君意金錯刀成世¶
<pb:KR3h0070_WYG_360-27a>¶
争貴數葉蕭踈玉一枝鳯毛龍角誇雄麗張君畫竹何¶
人傳落筆徃徃宗輞川佳人天寒翠䄂薄滿堂颯颯¶
生風烟平生跌宕不羈迹逰遍空山與荒澤長松古¶
石總相親尤與此君情莫逆大娘劍器張顛書竒妙¶
自與常人殊興來大呌數紙盡赤手探得驪龍珠君¶
今騎龍躡雲衢百年真跡絶世無爾從何處得此圖¶
重價自合傾名都我來為爾賦長句詩成總是江南¶
趣醉揮如意按節謌不如攀折珊瑚樹　永樂己丑¶
<pb:KR3h0070_WYG_360-27b>¶
秋前五日余獲請告還吴偶過永年清友佩蘭軒出¶
示溪雲先生畫竹卷中題詠已富又不容辭卒然賦¶
此殊自媿也青城山人王汝玉識¶
¶
　　太湖山石玉瓚岏偃蹇長松百尺寒明月滿天環珮¶
響夜深露冷聽飛鸞　海東樵者蔡伋士安¶
¶
　　溪雲善寫雙鈎竹襟懐擺脱湘江緑醉來亂舞金錯¶
刀剪出千枝萬枝玉初疑珊瑚出滄海又疑球琳在¶
縣戞擊鳴雲和閬風𤣥圃𣺌何所遺此玉樹交枝柯¶
<pb:KR3h0070_WYG_360-28a>¶
虞廷九奏簫韶樂治岐有道文王作是時至和塞天¶
地感此千仞瑞羽逺自雲中落有時應化來翩翩為¶
君重賦卷阿篇　成化三年夏海虞劉君以則偕其¶
鄉友顧志行周以舟㳺訪至松且示余張溪雲先生¶
鉤勒竹一卷予愛而玩之留踰時題一詩以歸之冬¶
十月𦍤旦瀛洲遺叟錢溥題¶
¶
　　君不見古來寫竹知幾人幾人寫之能逼真請君為¶
我側耳聽我今作歌歌具陳唐人品竹誰第一精妙¶
<pb:KR3h0070_WYG_360-28b>¶
獨數王摩詰深知篆籀古書法却對篔簹冩蕭瑟後¶
來復出蕭恊律瘦莖聳節稱絶筆香山居士欣得之¶
為作長歌更飄逸蕭後畫者寂不聞頼有湖州文使¶
君使君相去數百載繼與此竹傳其神自言平生少¶
知者惟有蘇子嗟云云東坡得意下筆親筆㡳葉葉¶
皆凌雲當時好事刻諸石雪堂之墨今猶存其餘諸¶
子不暇論載之畫譜何紛紛我朝豈亦無作者國初¶
以來誰復寫尚書髙公生古燕風致不在蘇文下吴¶
<pb:KR3h0070_WYG_360-29a>¶
興復出松雪翁飛白之石尤瀟灑息齋父子俱解此¶
藉藉聲名在朝野丹邱先生典秘閣閲盡古跡天所¶
假髙畫竹葉葉葉小要比懸崖之竹瘦而少趙畫竹¶
葉葉葉翻要比懸崖之竹曲而矯柯畫竹葉葉葉長¶
要比薑葉之竹肥而老李畫竹葉葉葉繁要比桃枝¶
之竹秀而好乃知竹本無一類作者随機奪天造嗚¶
呼數子各枯槁我欲從之生不早清風散落天地間¶
遺墨蕭條已如寳徃時復有張溪雲書法臨池常草¶
<pb:KR3h0070_WYG_360-29b>¶
草脩葉長梢出塵表燥筆濕筆縱横掃至今姓氏留¶
三吴尚覺秋聲在蒼昊約齋先生今更能胸次竹名¶
俱崢嶸魯公相國家世好况是摩詰之雲仍爛研細¶
墨工畫竹不問雪楮連氷繒平生博古恥沿襲要與¶
數子争聲名他人畫竹一筆生君獨畫竹雙鉤成他¶
人筆弱徒費墨君獨墨少由筆精每為一竿蒼石根¶
興來寛作一日程雖云不受相促迫腕指曲折無時¶
停君家本在金華城城南結屋幽而清軒忩六月聞¶
<pb:KR3h0070_WYG_360-30a>¶
商聲時有野客兼山僧坐中每染松麝黒竹外不絶¶
茶烟清今年我亦來卜鄰親見落筆紛縱横縱横何¶
所似揮秃千兎毫年光不知老将至筆力豈憚心之¶
勞開圖總是白雪操滿紙盡得清風標或如青田素¶
鶴之影或如丹邱白鳯之毛或如鐡鉤鎖或如金錯¶
刀或如蠶頭之攢或如燕尾之交或如瓊瑶之剪刻¶
或如木葉之蟲雕或如瀟湘江頭帝子之羽葆或如¶
連昌宫中美人之翠翹或如節士皓首扵山谷或如¶
<pb:KR3h0070_WYG_360-30b>¶
狂夫白戰扵林臯迺知用心苦由來非一朝幾畨見¶
月時坐聞紫璚簫見月復見竹皓興飛雲霄幾畨見¶
雪時醉□黒色貂見雪不見竹長嘯通林梢譬猶履¶
豨知瘠肥豈不曰良賈解牛識綮肯豈不為良庖誰¶
能調朱弄粉巧作没骨畫顔色艷如兒女嬌彼畫史¶
者雖立扵萬里之下風亦不足仰視其扶揺當知王¶
君之竹乃非竹王君之竹如其人王君之人如其玉¶
君之性沖澹竹亦無繁縟君之性蕭爽竹亦無塵俗¶
<pb:KR3h0070_WYG_360-31a>¶
直節竹所有王君之節不少曲虛心竹所有王君之¶
心虚且肅他人無過但寫竹豈解與竹之風無不足¶
王君王君人共知當今畫竹真畫師後來一筆豈易¶
得價重不减珊瑚枝四方載酒來求之王君不炫亦¶
不辭屏障得此物屛障生清暉箧笥得此物箧笥生¶
風漪如何王君不我&KR0339;有竹輒來求我詩我詩一題¶
數百首惱殺雙鬢幾成絲近方閉戸不敢作君復恠¶
我詩窮為我詩亦有名君竹亦有情每冩贈我酬詩¶
<pb:KR3h0070_WYG_360-31b>¶
評昨朝又恵雪色紙東西兩叢三五莖東叢三莖初¶
兩晴葉葉尚倒枝枝傾西叢五莖含風生葉葉俱動¶
枝枝迎下有郭熈所畫磊落之白石上有過扵脩竹¶
之棘叅青冥使我素壁懸此畫讀書之眼為之醒感¶
君此意何以報索紙為作長歌行報以䨥南金南金¶
非我有報以錦繡縀錦繡不可久贈君相交期白首¶
此畫此詩傳不朽　此鐡崖楊先生贈王子初雙鉤¶
墨竹歌今為族弟以則書扵張溪雲竹卷後盖以其¶
<pb:KR3h0070_WYG_360-32a>¶
中稱許溪雲雙鉤法妙絶當世觀此卷則知鐡崖先¶
生非溢美也　成化二年嵗在丙戌春仲長珏廷美¶
識¶
¶
¶
¶
¶
¶
<pb:KR3h0070_WYG_360-32b>¶
¶
¶
¶
¶
¶
¶
¶
¶
　　六藝之一録卷四百二¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:38.273258
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 129
<pb:KR3h0070_WYG_129-1a>¶
　　欽定四庫全書¶
¶
　　六藝之一録卷一百三十　　　錢唐倪濤撰¶
¶
　　石刻文字一百六¶
¶
　　硯銘¶
¶
　　宋蘇易簡文房四譜¶
¶
　　漢李尤硯銘¶
¶
　　書契既造硯墨乃陳篇籍永垂紀誌功勲¶
¶
　　魏王粲硯銘¶
¶
<pb:KR3h0070_WYG_129-1b>¶
　　爰初書契以代結繩人察官理庶績誕興世代季末華¶
藻流淫文不為行書不盡心淳樸澆散日以崩沈墨運¶
染翰榮辱是懲念兹在兹唯𤣥是徵¶
¶
　　唐韓愈瘞硯銘¶
¶
　　隴西李觀元賓始從進士貢在京師或貽之硯四年悲¶
歡否泰未嘗廢用凢與之試藝春官實二年登上第行¶
於褒谷役人劉永誤墜之地毁焉乃匣歸埋于京師里¶
中昌黎韓愈其友人也贊而識之曰　土乎成質陶乎¶
<pb:KR3h0070_WYG_129-2a>¶
成器復其質非生死類全斯用毁不忍棄埋而識之仁¶
且義硯乎硯乎與瓦礫異¶
¶
　　蘇東坡集¶
¶
　　玉堂硯銘¶
¶
　　文同與可將赴陵州孫洙巨源以玉堂大硯贈之與可¶
屬蘓軾子瞻為之銘曰　坡陁彌漫天濶海淺巨源之¶
硯淋漓蕩潏神没鬼出與可之筆燼南山之松為煤無¶
餘涸陵陽之水維以濡之(硯大如四磚許而陵州在髙山上至難得水故以戲之)¶
¶
<pb:KR3h0070_WYG_129-2b>¶
　　鼎硯銘¶
¶
　　鼎無耳槃有趾鑑幽無見几不倚暘蟲隕羿喪厥喙羽¶
淵之化帝祝尾不周僨裂東南圮黝然而深維水委誰¶
乎為此昔未始戲名其臀加幻詭¶
¶
　　王平甫硯銘¶
¶
　　玉德金聲而寓於斯中和所熏不水而滋正直所氷不¶
寒而凘平甫之硯而軾銘之¶
¶
　　鄧公硯銘¶
¶
<pb:KR3h0070_WYG_129-3a>¶
　　王鞏魏國文正公之孫也得其外祖張鄧公之硯求銘¶
於軾銘曰　鄧公之硯魏公之孫允矣其物展也其人¶
思我魏公文而厚思我鄧公德而夀三復吾銘以究令¶
名¶
¶
　　端硯銘¶
¶
　　千夫挽綆百夫運斤篝火下縋以出斯珍一嘘而泫嵗¶
久愈新誰其似之我懐斯人¶
¶
　　孔毅甫龍尾硯銘¶
¶
<pb:KR3h0070_WYG_129-3b>¶
　　澀不留筆滑不拒墨爪膚而縠理金聲而玉德厚而堅¶
足以閲人於古今朴而重不能隨人以南北¶
¶
　　孔毅甫鳳咮石硯銘¶
¶
　　昔余得之鳳凰山下龍焙之間今君得之劒浦之上黯¶
黮之灘如樂之和如金之堅如玉之有潤如水之有泉¶
此其大凢也為然為不然然也雖胡越同名猶可不然¶
徒與此石谿而産何異於九鵬而一鸇¶
¶
　　鳳咮硯銘¶
¶
<pb:KR3h0070_WYG_129-4a>¶
　　北𫟍龍焙山如翔鳳下飲之狀當其咮有石蒼黑緻如¶
玉熈寧中太原王頥以為硯余名之曰鳳咮然其産不¶
富或以黯黮灘石為之狀酷類而多拒墨時方為易傳¶
銘曰　陶土塗鑿山石𤣥之蠧穎之賊涵清泉閟重谷¶
聲如銅色如鐵性滑堅善凝墨棄不取長太息招伏羲¶
揖西伯發祕藏與有力非相待為誰出¶
¶
　　鳳咮硯銘¶
¶
　　帝規武夷作茶囿山為孤鳳翔且嗅下集芝田啄瓊玖¶
<pb:KR3h0070_WYG_129-4b>¶
玉乳金沙發靈竇殘璋斷璧澤而黝治為書硯美無有¶
至珍驚世初無售黑眉黄眼爭妍陋蘇子一見名鳳咮¶
坐令龍尾羞牛後¶
¶
　　米黻石鍾山硯銘¶
¶
　　有盗不禦探竒發瑰攘於彭蠡斵鐘取追有米楚狂惟¶
盜之隠因山作硯其詞如霣¶
¶
　　黼硯銘¶
¶
　　龍尾黼硯章聖皇帝所嘗御也乾興升遐以賜外戚劉¶
<pb:KR3h0070_WYG_129-5a>¶
氏而永年以遺其舅王齊愈臣軾得之以遺臣宗孟且¶
銘之曰　黟歙之珍匪斯石也黼形而縠理金聲而玉¶
質也雲蒸霧湛祥符之澤也二臣更寳之見者必作也¶
¶
　　丹石硯銘¶
¶
　　唐林父遺予丹石硯粲然如芙蕖之出水殺墨而宜筆¶
盡硯之美唐氏譜天下硯而獨不知兹石之所出而余¶
蓋知之銘曰　彤池紫淵出日所浴蒸為赤霓以貫暘¶
谷是生斯珍非石非玉因材制用壁水環復耕於中州¶
<pb:KR3h0070_WYG_129-5b>¶
藝我𤣥粟投種則獲不炊而熟¶
¶
　　王仲儀硯銘¶
¶
　　汲鄭蚤聞頗牧晩用諌草風生羽檄雷動人亡器存質¶
小任重施易何常明哲所共¶
¶
　　端硯石銘¶
¶
　　我友三益取溪之石寒松為煤孤竹為筆蓬麻效紙仰¶
泉致滴斬几信鉤以全吾直¶
¶
　　端硯銘¶
¶
<pb:KR3h0070_WYG_129-6a>¶
　　與墨為入玉靈之食與水為出隂鑑之液懿矣兹石君¶
子之側匪以玩物維以觀德¶
¶
　　黄魯直銅雀硯銘¶
¶
　　漳濱之埴陶氏我厄受成不化以與真隔人亡臺廢得¶
反天宅遇發丘隴復為麟獲纍然黄子𤣥豈尚白天實¶
命我使興其蹟¶
¶
　　程公密子石硯銘¶
¶
　　公密躬自采石嵓下獲黄卵剖之得紫硯銘曰　孰形¶
<pb:KR3h0070_WYG_129-6b>¶
無情石亦卵生黄胞白絡以字黝穎凢器不死可候雨¶
晴天畀夫子瑞其家庭¶
¶
　　龍尾石月硯銘¶
¶
　　萋萋兮霧縠石宛宛兮黑白月其受水也哉生明而運¶
墨者旁死魄忽𤣥雲之霮䨴觀玉兎之沐浴集幽光於¶
毫端散妙迹於簡冊照千古其如在耿此月之不没¶
¶
　　邁硯銘¶
¶
　　以此進道常若渴以此求進常若驚以此治財常思予¶
<pb:KR3h0070_WYG_129-7a>¶
以此書獄常思生¶
¶
　　迨硯銘¶
¶
　　有盡石無巳求生隂壑閟重湫得之艱豈輕投旌苦學¶
畀長頭¶
¶
　　卵硯銘¶
¶
　　東坡硯龍尾石開鵠卵見蒼璧與居士同出入更險夷¶
無燥濕今何者獨先逸¶
¶
　　唐陸魯望硯銘¶
¶
<pb:KR3h0070_WYG_129-7b>¶
　　噫先生隠唐餘甘把菊老樵漁是器寳實相予為散人¶
出叢書¶
¶
　　周文炳瓢硯銘¶
¶
　　以汝為硯罌肖而瓢質以汝為瓢硯剖而腹實飲西江¶
之水吾以汝礪齒騁懸河之辯其以爾借面不即不離孰¶
曰非道人之應器¶
¶
　　王定國硯銘二首¶
¶
　　石出西山之西北山之北戎以礪劒我以試墨劒止一¶
<pb:KR3h0070_WYG_129-8a>¶
夫敵墨以萬世則吾以是知天下之才皆可以納之聖¶
賢之域¶
¶
　　月之從星時則風雨汪洋翰墨將此似是黑雲浮空漫¶
不見天風起雲移星月凜然¶
¶
　　魯直所惠洮河石硯銘¶
¶
　　洗之礪發金鐵琢而泓堅密澤出洮濱至中國棄於劒¶
參筆墨嵗丙寅斗南北歸予者黄魯直¶
¶
　　故人王頥有自然端硯硯之成於片石上稍稍¶
<pb:KR3h0070_WYG_129-8b>¶
加磨治而已銘曰¶
¶
　　其色馬肝其聲磬其文水中月真寳石也而其德則正¶
其形天合其於人也畧是故可使而不可役也¶
¶
　　天石硯銘¶
¶
　　軾年十二時於所居紗縠竹宅隙地中與羣兒鑿地為¶
戲得異石如魚膚温瑩作淺碧色表裏皆細銀星扣之¶
鏗然試以為硯甚發墨無貯水處先君曰是天硯也有¶
硯之德而不足於形耳因以賜軾曰是文字之祥也軾¶
<pb:KR3h0070_WYG_129-9a>¶
寳而用之且為銘曰　一受其成而不可更或主于德¶
或全于形均是二者顧予安取仰唇俯足世固多有¶
¶
　　元豐二年秋七月予得罪下獄家屬流離書籍散亂¶
明年至黄州求硯不復得以為失之矣七年七月舟¶
行至當塗發書笥忽復見之甚喜以付迨過其匣雖¶
不工先君手刻其授硯處而使工人就成之者不可¶
易也¶
¶
　　黄山谷集¶
¶
<pb:KR3h0070_WYG_129-9b>¶
　　研銘三首¶
¶
　　其堅也可以當謗者之爍金其重也可以壓險者之累¶
卵其温也可以銷非意之横逆其行也可以行立心之¶
直方如是則硯為予師亦為余友善誘在前良規在後¶
精則入神勤則見功堅如是重如是乃能時中固窮在¶
道涉世在遥¶
¶
　　制作淳古可使巧者拙夸者節性質温潤可使躁者靜¶
戾者聴觀棐几而見研忘其一室之懸磬¶
¶
<pb:KR3h0070_WYG_129-10a>¶
　　温而栗重不泄不為砥礪供翰墨守不假人永終吉¶
¶
　　楊大年硯銘¶
¶
　　公無恙時於此翰墨其作也萬物受澤其不作也羣公¶
動色至於破塵出經萬物昭明人言楊公不如石之夀¶
我謂石朽而公不朽¶
¶
　　周元翁研銘¶
¶
　　刳其中以有容實其踵以自重綈衣漆室盥濯致用風¶
櫺垢面蛛網錯綜游於物之儻然吾與爾同夢¶
¶
<pb:KR3h0070_WYG_129-10b>¶
　　晁以道研銘¶
¶
　　惟矩也有隅惟深也有瀦策勲於六書惟重也不反不¶
側惟温也文明之澤君子以嫓德石在臨洮其所從來¶
逺矣毁璞而求之成圓器者鮮矣藏器待時勿亟勿遲¶
毋祇毋墜毋盗之誨¶
¶
　　任叔儉研銘¶
¶
　　縝栗密緻其宜墨而不敗筆也叩之堅爾手之所及如¶
雲生礎其有玉德也礱而不二美其質也生石之淵中¶
<pb:KR3h0070_WYG_129-11a>¶
正呰之蠻溪蛾眉之别也得而器之任廣叔儉丹稜之¶
傑也相而銘之山谷老子豫章之枿也¶
¶
　　任從簡鏡研銘¶
¶
　　瀘川之桂林有石黟黑瀘川人不能有而富義有之以¶
為硯則宜筆而受墨任君從簡之硯面為鏡而背三足¶
形駭天下若山林不若而不得訪諸禹也松煤泛之若¶
𤣥雲過魄月而竚也筆胥疏其上則吾宫中之兎也握¶
筆之指爬沙若蛙欲食月不能而又吐也¶
¶
<pb:KR3h0070_WYG_129-11b>¶
　　鮮自源研銘¶
¶
　　刳心以為地寛而不吝時墨以為瀦以為日新其寛也¶
以道坦坦其日新也用而不&KR1248;¶
¶
　　歐陽元老硯銘¶
¶
　　其堅也似立義不易其潤也似飲人以德叩之鏗然如¶
玉如金歐陽元老笙磬同音¶
¶
　　王子與研銘¶
¶
　　温潤而澤故不敗筆縝密似栗故不涸墨明忩淨几宴¶
<pb:KR3h0070_WYG_129-12a>¶
坐以終日觀其形懐文而抱質¶
¶
　　檀敦禮硯銘¶
¶
　　用為砧不可以調杵擣衣用為鼓不可以退盗搴旗用¶
為鏡不可以鑒美惡用為敦不可以御賓客檀公三十¶
六策戒匠鑱石刓其四封以為管城之國旁陳玉斗挹¶
水以和墨時渇而飲之給出不竭礪筆礲墨宜曰書紙¶
涪翁勒銘有告無止¶
¶
　　王子飛硯銘¶
¶
<pb:KR3h0070_WYG_129-12b>¶
　　厚而靜似仁剛而温似德不反不側似宜翰墨¶
¶
　　鄭佽相硯銘¶
¶
　　韜兮虚其心籠古而絡今惟子翰墨林坦兮實其踵不¶
震不竦其承不&KR0034;角浪沄沄不暇其温圓以行世不規¶
其盆¶
¶
　　李伯牗女子硯銘¶
¶
　　既非牛渚望夫之石又非上虞幼婦之碑琢為海昏節¶
婦之硯堅潤而含風漪其以付伯牗之孤女他日或能¶
<pb:KR3h0070_WYG_129-13a>¶
衛夫人之筆札曹大家之文詞¶
¶
　　都穆金薤琳琅¶
¶
　　謝子喬硯銘¶
¶
　　謝子喬端溪硯刻有聨句與脩撰吳原博户部邵文敬¶
侍講李賓之脩撰吳汝賢刑部馬佩之并子喬六人石¶
與詩皆竒物藏余齋中　遥遥古端溪(寛)石色秀而雅¶
﨑崟出嵓坑(珪)清冽帶湍瀉方疑象坤輿(東陽)堅白藉歐¶
冶(希賢)巧増蒼頡&KR1568;(遷)怒避嬴秦赭材鈍費礲磨(寛)功名¶
<pb:KR3h0070_WYG_129-13b>¶
穎揮洒竒文閟幽𤣥(珪)純質辭幻假噓水得餘潤(東陽)狎¶
火防大撦活眼動鸜鵒(遷)深淵産龍馬(寛)金聲一振之¶
玉韞誰價者(希賢)比德坡有銘(蘭)分封管同社鎮靜夀宜¶
爾(珪)文章用疇舍心於蒯丞慕(東陽)風旨包公下(遷)鳳囿¶
愧殘璋(珪)雀臺悲斷瓦遭汚轉光彩(東陽)藏真非土苴霮¶
䨴凝片雲(遷)流落起荒野沿鑿傷至完(寛)矩合憐絶寡¶
(希賢)龍蛇恍旗影(遷)玉石脱仙胯鐵穿彼緹勞(蘭)珍玩方¶
在把(東陽)¶
¶
<pb:KR3h0070_WYG_129-14a>¶
　　周益公硯¶
¶
　　周益公硯作八卦形甚樸古公自銘曰二儀分八卦定¶
造化機翰墨柄用則昭我文明舍則守爾以靜平園老¶
叟¶
¶
　　端溪月硯¶
¶
　　端溪月硯一製作古雅數百年物也程鴻臚所遺家君¶
銘曰誰琢山骨渾沌之餘魄死明生有如月初楮雪凝¶
華松煙飛露子孫保之光輝天路¶
¶
<pb:KR3h0070_WYG_129-14b>¶
　　龍尾石¶
¶
　　國史硯龍尾深坑石也温潤縝密金星燦然斵削甚工¶
而饒古意保大中李少微所造家君攜入史館邀僚友¶
銘之家君先成云硯之斵自南唐今隨余升玉堂作一¶
經繼素王亂賊懼幽潛彰與日月爭輝光諸公知有所¶
諷也相視閣筆不復繼作¶
¶
　　劉氏硯銘(載秦少游文集)¶
¶
　　漢之精石之靈紫雲氣函明星為穎窟作兩硎永寳用¶
<pb:KR3h0070_WYG_129-15a>¶
琢斯銘¶
¶
　　穎師硯銘¶
¶
　　穎師十二嵗能書為東坡大滌二公所稱他時豈易量¶
哉余以紫石硯贈銘其下曰三生懐素法穎上人特於¶
此處轉大法輪¶
¶
　　韓氏陶硯銘(虞伯生為潘憲臣作)¶
¶
　　大陶軒轅范何𢎞搏丹合土水火并隤然凝質幾天成¶
重厚密澤堅方平發揮文章著光晶磨涅千嵗無毁傾¶
<pb:KR3h0070_WYG_129-15b>¶
潘甫愛之如奉盈有虞尚陶爰勒銘¶
¶
　　洮硯銘¶
¶
　　雲中一洮中化𤣥玉膚理縝潤色正緑保而用之吳郡¶
陸¶
¶
　　韓克莊硯銘¶
¶
　　毓德深泓達材清泠磨礲圭角浸潤光精至溥之澤至¶
華之英作為文章以頌治平¶
¶
　　歙硯銘¶
¶
<pb:KR3h0070_WYG_129-16a>¶
　　余家有歙硯底有欵識云吳順義元年處士汪少微銘¶
松根凝煙楮英鋪雪毫穎如飛人間四絶¶
¶
　　宋僧契嵩舊硯銘(并序)¶
¶
　　余在故鄉時亡友道士馬知章出端溪硯為贈及游四¶
方硯與俱行於今十有四年矣知章不幸早亡嗚呼知¶
章為人有信義好學立性耿㓗務持髙節未果其志而¶
天奪之夀視硯徃徃想見其人故持之而未嘗棄置是¶
歲康定紀元之季冬也為之銘曰&KR0530;人云亡道交已矣¶
<pb:KR3h0070_WYG_129-16b>¶
金石為心視此寳此¶
¶
　　宋汪藻為熊叔雅硯銘¶
¶
　　禹鑿餘韜華嵐安得文虹貫巖斵為硯攜北南毛楮陳¶
其友三出瓌辭與古參¶
¶
　　董天任硯銘¶
¶
　　圓其中蒼璧橢窊其前初月破滋如炙輠為曜仙靈寳¶
唾¶
¶
　　宋陸游金崖硯銘¶
¶
<pb:KR3h0070_WYG_129-17a>¶
　　我游三峽得硯南浦西窮梁益東掠吳楚揮洒淋漓鬼¶
神風雨百世寳之莫予敢侮¶
¶
　　延平硯銘¶
¶
　　延平雙龍去無迹收歛光氣鍾之石聲如浮磬色蒼璧¶
予之日衰愧匪敵¶
¶
　　蠻溪硯銘¶
¶
　　斯石也出於漢嘉之蠻溪蓋夷人佩刀之礪也琢於山¶
陰之鏡湖則放翁筆墨之瑞也質如玉文如縠則黟龍¶
<pb:KR3h0070_WYG_129-17b>¶
尾之羣從而潛韞玉之季仲也¶
¶
　　鮑子夀紫石端硯銘¶
¶
　　五嶺之南瘴雨蠻煙端溪佳哉紫雲摩天其下為石金¶
聲玉質貯水如淵運墨如漆萬里南来際遇公台中道¶
舍旃流落塵埃石眼閲人盲夫莫識知我者希珍哉斯¶
石¶
¶
　　程黟生𤣥波石銘¶
¶
　　海水怒立髙崢嶸天風下吹夜凍凝千載化石敲玖瓊¶
<pb:KR3h0070_WYG_129-18a>¶
鮫人竊售來東瀛彩雲紛披元氣蒸噴沫尚帶蛟龍腥¶
凝含珠光藴玉英勢若千仞不可陵宋侯起拜牛相驚¶
鄭君愛之如弟兄嵗在鶉首月寳瓶誰作銘者黟南生¶
¶
　　程篁墩玉硯銘¶
¶
　　水蒼之璧來吳門空中秀外栗且温得之者誰趙孟孫¶
有客圖之世寳存¶
¶
　　方鸜鵒端溪紫硯銘¶
¶
　　紫英内潛其色之揚素秉外著其形之方鳥跡未冺有¶
<pb:KR3h0070_WYG_129-18b>¶
開厥祥心胸之利儒道之昌¶
¶
　　莫職方得晁无咎墓中硯西涯銘¶
¶
　　名以文致死殉以器後三百年誰發其祕惟名與器神¶
不輕畀兹幸在予吾以子為試¶
¶
　　柳舍人硯銘¶
¶
　　堪輿肇判沙水交泊後千萬年結為𤣥玉視其質黯爾¶
而光叩其聲詘然而足琢以成器必藉乎昆吾之刀寳¶
而傳家不毁於季孫之櫝補天五色得非女媧氏之所¶
<pb:KR3h0070_WYG_129-19a>¶
遺乎却千年當與中書君而並録也¶
¶
　　鑿深為池脩凸為月湛𤣥雲之隂開穎兎之窟人間天¶
上見此二絶瓶泉日注毋使我池竭池竭尚可毋使我¶
月缺拾華桂魄千載不没¶
¶
　　銅雀硯銘¶
¶
　　昔為瓦藏歌女貯舞馬今為硯侑圖史承鉛槧嗚呼其¶
為瓦也不知其為硯也然則千百年之後委擲零落又¶
安知其不復為瓦也蓋雄豪武人不得而有之子墨客¶
<pb:KR3h0070_WYG_129-19b>¶
卿固得而有之吾喟然有感於物也¶
¶
　　鼎硯銘¶
¶
　　嗤爾者謂爾無腹不可以承公餗識爾者謂爾有靈而¶
可以辟妖精尚從我於深山之中魑魅魍魎其莫之逢¶
¶
　　半月硯銘(并序)¶
¶
　　月硯一吾家故物也毁於地中分焉因其形礲而為半¶
月者二銘曰誰謂其毁維毁乃全其全謂何不盈似弦明¶
則蝕晦則窮明晦相息兩弦其中君子觀象謙謙爾躬¶
<pb:KR3h0070_WYG_129-20a>¶
礲而瑩之出其璞也則以為明之半生墨而傳之含其¶
垢也則以為魄之半死死與生交爭於其所也其孰綱¶
維乎此¶
¶
　　方硯銘¶
¶
　　汝之量足以茹垢納汙而不攖於慳也汝之守足以砥¶
亷峻隅而不刓於頑也蓋既夷且惠可否之間也¶
¶
　　方圓硯銘¶
¶
　　惡方喜圓常物之情喜方惡圓幽人之貞皆物我之相¶
<pb:KR3h0070_WYG_129-20b>¶
肖無損益乎爾形¶
¶
　　誠意伯劉基硯銘¶
¶
　　䃜而容既澤既礲俾椎以為鋒克相予工厥惟爾庸予¶
所弗工惟予之悾悾式没以攻無貽爾懜¶
¶
　　小硯銘¶
¶
　　大者凝然利以居小者翩然利以行不有居者墻壁户¶
牖誰與供十年之著述不有行者蒼山白水誰與收五¶
嶽之精英¶
¶
<pb:KR3h0070_WYG_129-21a>¶
　　何喬新硯銘¶
¶
　　硯之德直以方磨而不磷惟其剛温乎如玉涅而不淄¶
既貞且白宜君子寳之其德若此其用則待乎時其遇¶
於時也則勒彞卣之銘演綸綍之辭其不用也端居深¶
藏若無能為孔子云用之則行舍之則藏吾與汝其庶¶
幾¶
¶
　　何景明硯銘¶
¶
　　&KR0008;守黑雄尚𤣥汝兼之以永年¶
¶
<pb:KR3h0070_WYG_129-21b>¶
　　黄太史金星石硯銘(為潘光祿作)¶
¶
　　金星之精曰長庚化而為石晶以熒滋爾芳潤藝日興¶
子孫寳用逾瑶璚億萬斯年貽厥馨¶
¶
　　黎瑶石室瓦硯銘¶
¶
　　斗魁之陽渾沌鑿素綆下探赤水涸黝質膩肌擬銅雀¶
碧銑𤣥英露鋩鍔窮搜逺討事墳索提攜石渠志無作¶
¶
　　蟾硯銘¶
¶
　　方孕玉圓藴珠截龍尾剖鳳咮利掞翰宜操觚奮墨采¶
<pb:KR3h0070_WYG_129-22a>¶
升天衢¶
¶
　　鄺鶴舒紫玉硯銘¶
¶
　　端溪之石上覆紫雲天積靈氣地闡竒珍温然之質絢¶
然之文於以琢硯勿事淫巧亷而不劌光而不耀藝林¶
是寳以發墨妙¶
¶
　　小壺硯銘¶
¶
　　曲肱浮雲樂也壺天靜觀衆妙𤣥之又𤣥孰云其鈍可¶
以延年¶
¶
<pb:KR3h0070_WYG_129-22b>¶
　　眉子硯銘二首¶
¶
　　天生眉子蟲魚宛然倉頡雖逺古文猶傳¶
¶
　　白文黒質龍篆鳥跡周鼓秦碑列於几席¶
¶
　　碧玉硯銘¶
¶
　　洮河之石碧玉是肖亷而不劌光而不耀藝𫟍之寳以¶
發𤣥妙¶
¶
　　天瓢硯銘¶
¶
　　操天瓢兮駕蒼龍雨天下兮澤無窮運吾心兮齊𤣥功¶
¶
<pb:KR3h0070_WYG_129-23a>¶
　　牛硯銘¶
¶
　　硯以利用牛以服耕其力不息百室以盈其心不斁大¶
業以成農夫厚生君子垂名制器尚象因物致情人之¶
為靈而獨不如斯牲乎¶
¶
　　宋文天祥篆玉帶硯銘¶
¶
　　紫之衣兮緜緜玉之帶兮卷卷中之藏兮淵淵外之澤¶
兮日宣嗚呼䃺爾心之堅兮夀吾文之傳兮¶
¶
　　湛甘泉為李少芬硯銘¶
¶
<pb:KR3h0070_WYG_129-23b>¶
　　方其外以象地蓋有取於義圓其中以象天蓋有取於¶
仁方圓渾合仁立義見是為少芬李子之硯¶
¶
　　鄺子乾島石硯銘¶
¶
　　蓬島之淵鬱積神氣石生波激金精玉粹嵗月悠久靈¶
仙珍祕津人没深探珠龍睡忽出人間牧守吾致良工¶
雕琢制象古意白水蒸雲揮毫展思文𫟍登庸誕揚嘉¶
懿¶
¶
　　玉堂端硯古銘¶
¶
<pb:KR3h0070_WYG_129-24a>¶
　　琢山骨惟端溪星晢晢雲襲之懸絶壁下斗池¶
¶
　　孔方平歙硯銘¶
¶
　　黝而泓縝以滋廣離騷補正詩¶
¶
　　銅雀硯銘(并序)¶
¶
　　客有遊河朔者登銅雀廢臺得其遺瓦以為硯甚堅而¶
澤歸以遺余為之銘曰土生萬物而能長存銅雀初成¶
萬瓦雲屯得水而埏得火而堅水乾火冷而土不遷石¶
質金聲水火則然臺毁棟摧誰使獨全披榛得之如見¶
<pb:KR3h0070_WYG_129-24b>¶
古人來為吾硯明忩細氈老尚著書撫之長嘆用捨有¶
時一愚一賢¶
¶
　　張南軒硯璞銘¶
¶
　　靡飾於外含章在中以時發抒翰墨之功君子觀象於¶
以畜德韜其光芒惟貞靡忒¶
¶
　　宋濓婺溪石硯銘¶
¶
　　歙之有硯自開元中葉礪始礪獵師也因逐獸發之後¶
為南唐元宗所賞愛遂與端石齊名其石在長城里之¶
<pb:KR3h0070_WYG_129-25a>¶
龍尾山一名羅紋其下乃芙蓉溪硯溪産者號為尤長¶
濓嘗獲其一腹有刻文曰李少微造少微元宗時硯官¶
也制作絶工緻可寳也銘曰外雖黑内則白馬生角兮¶
性乃易¶
¶
　　胡翰榱題硯銘¶
¶
　　有漢榱題其篆曰長樂未央髙帝時陶甄物也僧用中¶
作銘曰天垂範地合質圜覆九重遺者一於以用之懿¶
文德漢鼎可移兹不易¶
¶
<pb:KR3h0070_WYG_129-25b>¶
　　端硯銘¶
¶
　　世以眼多而汝無此人其瓦礫汝¶
¶
　　夢硯齋硯銘¶
¶
　　齋中有十餘硯皆殘闕下質人所不寳然每晨夕濯之¶
綽然有幽思焉今年六月九日與孔章燕坐有售鼉磯¶
島石硯者余方被酒頭岑岑然不能仰視而雷雨滿天¶
睹之不覺爽豁因憶楊伯海言島在登萊海中其石一¶
名雪浪得之甚艱伯海上蓬萊觀海市流覽秦皇田横¶
<pb:KR3h0070_WYG_129-26a>¶
遺迹而還囊歸一石手製為硯今以此石驗之果然哉¶
遂與孔章裒軒中所有為銘孔章文雅好事他日積硯¶
如林庶得此談之乎¶
¶
　　端石鳳山硯銘¶
¶
　　昔人宦越載此而還李子躭藝親磨以刋上形如鳳下¶
糾山字曽將進御中置而棄後歸盛氏軒中之賓庶弼¶
皇猷騰譽千齡¶
¶
　　金星歙大硯銘¶
¶
<pb:KR3h0070_WYG_129-26b>¶
　　石為金精本原一氣金隠石中母以子致有灼其芒有¶
耀其光象此文章奕世彌芳¶
¶
　　端石貢硯銘¶
¶
　　鐵可穿石可泐發為文章星輝玉潔¶
¶
　　端石卧遊閣硯銘¶
¶
　　端丘嚴子手製兹石卧遊閣中維此三字衡翁遺蹤揮¶
毫自適既歸盛氏傳世無窮¶
¶
　　端石秀野齋硯銘¶
¶
<pb:KR3h0070_WYG_129-27a>¶
　　秀野齋名伊誰所題青城山人其迹已非昔為兹親書¶
經永用爰有斯銘恒河土潤¶
¶
　　端石方硯銘¶
¶
　　端孰為竒紫澗無聲伊誰兹石實亞其精歸自東山獲¶
於南市從兹碁墅墨卿永麗¶
¶
　　歙石鼎硯銘¶
¶
　　圓如鼎兮黑如漆扣之有聲質維石内亦有實維墨汁¶
黼黻皇猷萬方食¶
¶
<pb:KR3h0070_WYG_129-27b>¶
　　歙石芾硯銘¶
¶
　　龍之尾毛子貽製芾硯文在兹傳盛氏永寳之¶
¶
　　端石鼎硯銘¶
¶
　　維兹紫玉鑿自巖端三足外峙一水中涵楮雪凝暉松¶
煙飛碧染翰鳳池脩名永立¶
¶
　　歙石小方硯銘¶
¶
　　蒼潤軒中有琴有酒自汝飛來益我良友¶
¶
　　端石長硯銘¶
¶
<pb:KR3h0070_WYG_129-28a>¶
　　石之獲自鏡工硯之鑿始盛公歲在猴年時夏終嗣人¶
用之亢吾宗¶
¶
　　斗硯銘¶
¶
　　貯天漿瀉雲液千萬年永無極¶
¶
　　硯銘¶
¶
　　嶺表黎惟敬為職方以此硯貽予貯在城山已久隆慶¶
戊辰轉贈單居士并為銘曰劚藥歸來天風在襟有時¶
遣興需此微吟¶
¶
<pb:KR3h0070_WYG_129-28b>¶
　　太極古硯銘¶
¶
　　混沌初出紫玉成圜象以太極萬理具涵君子敷文黼¶
黻見堪於千萬年永譽此刋¶
¶
　　硯銘¶
¶
　　水嘉周山人家藏小貢硯攜遊四方間秣林大成山樵¶
盛時泰見之為銘於下囊無金篋有吟登山臨水相以¶
琴永資石硯為賞心千秋令名起自今後世見之翰墨林¶
¶
　　大城山夢硯銘¶
¶
<pb:KR3h0070_WYG_129-29a>¶
　　昌國公諸孫張燦以石貽余製為硯因銘之曰漢宫中¶
龍尾坑形模似嵗月更盛時泰為作銘隆慶猴馭巳秋¶
侍丹陛翰墨新伊萬祀其永興¶
¶
　　石澗書隠硯銘¶
¶
　　隆慶壬申十月五日余獲贇溪石於靈英坊之市因其¶
成璞刋而為硯是日適有寄余趙文敏公遺刻者愛其¶
句字雄秀遂書其旁并為銘於其下庶作他年山齋故¶
事矣乎雲居寺前澗水長旁有田舍草木藏讀書其中¶
<pb:KR3h0070_WYG_129-29b>¶
樂未央沛為霖雨行四方天子萬載垂衣裳黼黻粉米¶
成文章吁嗟乎黼黻粉米成文章¶
¶
　　鼉磯島石硯銘¶
¶
　　海中石潤且理痕帶潮影含水墨若湧穎如飛著之賦¶
陟崔嵬¶
¶
　　錦文端小硯銘(為謝伯生造)¶
¶
　　瑩含瓊質燦賁錦章敷文為肖發藻&KR0098;臧舍是茆屋登¶
於玉堂謝氏用之百世其芳¶
¶
<pb:KR3h0070_WYG_129-30a>¶
　　馬知節硯銘(為朱孫章作)¶
¶
　　錚然若鐵淵然如鏡振藻宣猷芝軒永用¶
¶
　　張子明天心水面硯銘(萬厯丙子十月二十六日)¶
¶
　　竹素園中硯大如斗聊以自娛豈期糊口蓬蒿不剪此¶
石常滋秦淮寒潮盡入坡池¶
¶
　　王謙甫有小硯請余追代倪隠君作銘¶
¶
　　截紫玉飛𤣥雲錫山𪋤太湖濆臨黄庭對蒼筠倪瓚造¶
奕世聞¶
¶
<pb:KR3h0070_WYG_129-30b>¶
　　可容齋硯銘為王謙父製¶
¶
　　一室孔卑所珍者義叢此古今皇家是翼¶
¶
　　古舜庸硯銘(十二月一十三日)¶
¶
　　梅花茶屋雪滿棐几獨注太𤣥賴兹泓水¶
¶
　　卯日硯銘¶
¶
　　有物混成先天地生𤣥之又𤣥是謂襲明　水者道基¶
含吐以滋朱為表衛懐徳俟時¶
¶
　　六藝之一録卷一百三十¶
¶

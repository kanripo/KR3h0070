# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:42.836051
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 75
<pb:KR3h0070_WYG_075-1a>¶
　　欽定四庫全書¶
¶
　　六藝之一録卷七十六　　　　錢唐倪濤撰¶
¶
　　石刻文字五十二¶
¶
　　唐碑(釋氏一)¶
¶
　　徳州長夀寺碑¶
¶
　　八分書無書撰人姓名武徳六年五月(金石録)¶
¶
　　右德州長夀寺碑不著書撰人名氏武徳中建而所¶
述乃隋事也其事迹文辭皆無取獨録其書爾余屢¶
<pb:KR3h0070_WYG_075-1b>¶
歎文章至陳隋不勝其弊而怪唐家能臻致治之盛¶
而不能遽革文弊以謂積習成俗難於驟變及讀斯¶
碑有云浮雲共嶺松張盖眀月與巖桂分叢迺知王¶
勃云落霞與孤鶩齊飛秋水共長天一色當時士無¶
賢愚以為警絶豈非其餘習乎(集占録)¶
¶
　　鎮嶽靈仙寺碑¶
¶
　　薛收撰正書無姓名貞觀元年(金石録)¶
¶
　　豳州昭仁寺碑¶
¶
<pb:KR3h0070_WYG_075-2a>¶
　　朱子奢撰正書無姓名貞觀三年(金石録)¶
¶
　　諫議大夫朱子奢撰不著書人名氏及立石年月唐¶
太宗即位其平生戰伐之地皆立寺為戰死者祈福¶
昭仁寺者嘗破薛舉䖏也(集古録目)¶
¶
　　右昭仁寺碑在邠州唐太宗與薛舉戰䖏也唐自起¶
義與羣雄戰䖏後皆建佛寺云為陣亡士薦福湯武¶
之敗桀紂殺人固亦多矣而商周享國各數百年其¶
荷天之祐者以其心存大公為民除害也唐之建寺¶
<pb:KR3h0070_WYG_075-2b>¶
外雖託為戰亡之士其實自贖殺人之咎爾其撥亂¶
開基有足壮者及區區扵此不亦陋哉碑文朱子奢¶
撰而不著書人名氏字書甚工此余所録也(集古録)¶
¶
　　右昭仁寺碑唐守諫議大夫騎都尉朱子奢譔歐陽¶
公愛其字畫甚工惜無書人氏名金石録嘗載其目¶
亦不言其為何人書也惟通志金石畧以為虞永興¶
書永興書之傳世者有孔子廟堂碑然與此不類而¶
金石畧乃謂出扵虞公當必有所據昭仁寺在邠州¶
<pb:KR3h0070_WYG_075-3a>¶
西八十里昔唐太宗與薛舉戰爭之䖏正徳癸酉予¶
以使事道邠得搨其本字書完好若初刻者真可寳¶
也朱公予鄉先生唐史有傳其文字人間罕存可見¶
者僅有此爾(金薤琳琅)¶
¶
　　碑在長武縣朱子奢撰無書者姓氏余觀其筆法大¶
類廟堂廟堂豐逸此稍瘦勁廟堂五代重勒此伯施¶
真蹟也歐公亦不言誰書鄭樵直以為伯施都𤣥敬¶
謂必有據而曹明仲曰歐陽通書通書道因諸碑殊¶
<pb:KR3h0070_WYG_075-3b>¶
與此不類按舊唐書貞觀三年詔建義以来交兵䖏¶
為殞身戎陣者各立一寺令虞世南朱子奢等為之¶
碑此破薛舉䖏也又通本傳少孤母徐氏教以父書¶
儀鳯中始知名貞觀三年至儀鳯元年四十八年道¶
因碑書在龍朔三年去貞觀三年亦三十五年則此¶
非通書眀甚而虞與朱同事其為虞書無疑曹明仲¶
又以虞㳟公碑在宜禄廵檢司虞㳟公温彦博也陪¶
葬昭陵碑正在醴泉宜禄廵檢司即今長武縣眀仲¶
<pb:KR3h0070_WYG_075-4a>¶
盖誤以昭仁為㳟公耳且㳟公碑亦是信本書非通¶
也明仲之誤如此據其言者可謂無目矣(石墨鐫華)¶
¶
　　右朱子奢撰文不著書人姓名鄭漁仲以為虞永興¶
而都𤣥敬亦信之余謂筆勢與永興不類雖規模永¶
禪師而有風骨或恐即朱公所書不可知也(𤣥牘記)¶
¶
　　昭仁寺碑今在長武縣距邠州西八十里唐太宗與¶
薛舉戰爭之地按舊唐書貞觀三年十二月癸丑詔¶
建義以来交兵之䖏為義士勇夫殞身戎陣者各立一¶
<pb:KR3h0070_WYG_075-4b>¶
寺命虞世南李百藥禇亮顔師古岑文本許敬宗朱¶
子奢等為之碑銘以紀功業此其一也(金石文字記)¶
¶
　　吕州普濟寺碑¶
¶
　　許敬宗撰正書無姓名貞觀三年立(金石録)¶
¶
　　右吕州普濟寺碑吕州者霍邑也唐髙祖義兵起太¶
原始破宋老生扵此義熈元年乃以霍邑趙城汾西¶
靈石四縣置霍山郡武徳元年更曰吕州太宗十七¶
年遂廢也(集古録)¶
¶
<pb:KR3h0070_WYG_075-5a>¶
　　等慈寺碑¶
¶
　　顔師古撰正書無姓名貞觀三年立(金石録)¶
¶
　　秘書少監顔師古奉勅撰不著書人名氏初太宗東¶
伐王世充竇建徳来救破之扵汜水及即位有詔嘗¶
破敵之䖏皆建寺以為戰死者資福此其一也碑以¶
貞觀三年立(集古録目)¶
¶
　　其寺在鄭州汜水唐太宗破王世充竇建徳乃扵其¶
戰䖏建寺云為陣亡士薦福唐初起兵破賊䖏多大¶
<pb:KR3h0070_WYG_075-5b>¶
抵皆造寺自古創業之君其英豪智畧有非常人可¶
及者矣至其卓然信道而知義則非積學誠眀之士¶
不能到也太宗英雄智識不世之主而牽惑習俗之¶
弊猶崇信浮圗豈以其言浩博無窮而好盡物理為¶
可喜耶盖自古文姦言以惑聽者雖聰明之主或不¶
能免也惟其可喜乃能惑人故余扵本紀譏其牽扵¶
多愛者謂此也(集古録)¶
¶
　　正解寺碑¶
¶
<pb:KR3h0070_WYG_075-6a>¶
　　李百藥撰八分書無姓名貞觀四年正月(金石録)¶
¶
　　昭福寺碑¶
¶
　　在永平縣西南十里洺水南唐貞觀四年立岑文本¶
詞(寰宇記)¶
¶
　　𢎞濟寺碑¶
¶
　　李百藥撰正書無姓名貞觀十四年七月(金石録)¶
¶
　　右唐𢎞濟寺碑在今汾州據唐㑹要此碑李百藥撰¶
唐太宗初即位下詔扵建義以来交兵之䖏為義士¶
<pb:KR3h0070_WYG_075-6b>¶
兇徒殞身戎陳者各建寺刹分命儒臣為銘凢七碑¶
余所得者汜水等慈吕州普濟豳州昭仁與此碑凢¶
四而虞世南禇遂良所撰今皆亡矣(金石録)¶
¶
　　瑶臺寺碑¶
¶
　　許敬宗撰諸葛思禎正書貞觀十八年(金石録)¶
¶
　　齊興寺碑¶
¶
　　正書無書撰人姓名龍朔二年六月(金石録)¶
¶
　　寳義寺碑¶
¶
<pb:KR3h0070_WYG_075-7a>¶
　　正書書撰人姓名殘缺乾封三年正月(金石録)¶
¶
　　智乗寺碑¶
¶
　　阮立徳撰季承福正書咸亨元年(金石録)¶
¶
　　智乗寺禪院碑者唐鄭恵王所作也恵王名元懿髙¶
祖第十三子也有子十人列扵碑後而第五子樂陵¶
公闕其名按唐書宗室世系表樂陵公名球不知碑¶
何為獨闕也今唐書扵年表以嗣王敬為璥樂平公¶
珪為樂安公新平公璲為遂三者皆史家之失當以¶
<pb:KR3h0070_WYG_075-7b>¶
碑為正世系譜牒嵗久傳失尤難改正而碑碣皆當¶
時所刻理不得差故集古所録扵前人世次是正頗¶
多也(集古録)¶
¶
　　長子智乗院碑唐鄭王文學阮立徳譔李承福書碑¶
成扵咸亨中則天帝時也考次鄭王元懿髙祖第十¶
三子武徳四年分國扵滕出刺沅州貞觀七年徙鄭¶
十七年持潞州節改絳州一年再持節潞州復持節¶
絳州所至以能稱善决大獄髙宗褒以優詔當其時¶
<pb:KR3h0070_WYG_075-8a>¶
鄭王名重扵朝廷為宗室表顯慶元年持節安沔隨¶
郢安州刺史此其所歴也唐書惟叙鄭潞絳三州不¶
言再持潞絳節其為安州刺史亦不著也子敬嗣國¶
新舊書皆作璥盖因其弟琳顯名疑皆從玉也唐宗¶
子皆以材任職而敬之三世為夷簡為宗閔琳之再世¶
為勉皆位宰相其在當世至顯而史所書若此其可¶
勝考耶然琛珪琰璿璲珩碑皆不具而别見于龕石¶
此宜史官不能備録也(廣川書跋)¶
¶
<pb:KR3h0070_WYG_075-8b>¶
　　延福寺碑¶
¶
　　在鄖鄉縣乾眀寺上元元年王府功曹沈長卿撰(輿地¶
碑目)¶
¶
　　開業寺碑¶
¶
　　李尚一撰蘇文舉正書開耀二年二月(金石録)¶
¶
　　開業寺者後魏司徒李裔所立謂之隱覺寺周廢佛¶
法以寺賜裔孫祖元隋初復立為寺貞觀中賜名開¶
業碑以開耀二年二月立在元氏(集古録目)¶
¶
<pb:KR3h0070_WYG_075-9a>¶
　　天后少林寺碑¶
¶
　　王知敬正書永淳二年九月(金石録)¶
¶
　　中山法果寺碑¶
¶
　　姚璹撰鞠䖏信正書垂拱二年(金石録)¶
¶
　　赤松巖寺碑¶
¶
　　進士劉䖏仁撰垂拱四年六月立(諸道石刻録)¶
¶
　　永和故寺碑¶
¶
　　僧仲英撰正書聖厯二年七月(金石録)¶
¶
<pb:KR3h0070_WYG_075-9b>¶
　　薦福寺譯經大徳神英撰朝議郎晉州洪洞縣丞(缺)¶
¶
　　敬元書聖厯三年七月建(寳刻叢編)¶
¶
　　懐州大雲寺碑¶
¶
　　賈膺福撰并八分書大足元年五月(金石録)¶
¶
　　右周大雲寺碑賈膺福撰并八分書其筆法精妙可¶
喜按舊唐史云武后鑄九鼎圗冩山川物象命工書¶
人賈膺福薛昌客李元振鍾紹京等分題之紹京之¶
書世固多有膺福筆蹟雖僅存然世亦未有稱之者¶
<pb:KR3h0070_WYG_075-10a>¶
如昌客等書遂不復見以此知士所以自著扵不朽¶
者果在徳而不在藝也(金石録)¶
¶
　　大雲寺碑隂記¶
¶
　　蕭懐素正書長安二年立附(金石録)¶
¶
　　飛泉山院碑¶
¶
　　神龍元年立在隆州超覺寺(輿地碑目)¶
¶
　　龍興寺碑¶
¶
　　張説撰盧藏用八分書景龍四年五月(金石録)¶
¶
<pb:KR3h0070_WYG_075-10b>¶
　　兵部侍郎修文館學士張説撰吏部侍郎修文館學¶
士盧藏用八分中宗初復位天下州郡皆置龍興寺¶
一所此碑以景龍四年五月立(集古録目)¶
¶
　　龍興寺碑隂¶
¶
　　薛融書檢校陳州刺史韓琦等題名凢五十六人又¶
有僧恵眀等題名十六人别體書不著名氏(集古録目)¶
¶
　　杭州龍興寺碑¶
¶
　　盧季珣撰李渉八分書景龍四年四月(金石録)¶
¶
<pb:KR3h0070_WYG_075-11a>¶
　　普光王寺碑¶
¶
　　碑云僧伽以景龍四年三月入滅扵京孝和皇帝申¶
弟子之禮百官四部哀送國門甚哉中宗之陋也佞¶
佛之流謂武宗奮然除去浮圗法用是不永今中宗¶
奉僧伽可謂至矣後三月竟棄天下其又何言(集古録目)¶
¶
　　天竺寺碑¶
¶
　　蘇頲撰蘇説八分書景雲元年十月(金石録)¶
¶
　　荷恩寺碑¶
¶
<pb:KR3h0070_WYG_075-11b>¶
　　裴耀卿撰序顔温之銘景雲三年(京兆金石録)¶
¶
　　襄州遍學寺碑¶
¶
　　韋承慶撰鍾紹京行書開元二年(金石録)¶
¶
　　黄門侍郎韋承慶撰太子詹事越國公鍾紹京書将¶
仕郎阮𢎞靖建禪院扵遍學寺以開元二年立此碑¶
(集古録目)¶
¶
　　鍾紹京書按書苑紹京者鍾繇十五世孫按姓纂繇¶
弟演生𤣥孫雅雅五代孫韜韜孫寵寵曾孫法威生¶
<pb:KR3h0070_WYG_075-12a>¶
紹京乃鍾演十五世孫繇十五世之姪孫耳武后時¶
題諸宫殿眀堂及銘九鼎俱紹京筆當時呼為小鍾¶
景龍間以誅韋氏拜中書令朝廷稱其功勲忠鯁筆¶
翰為三絶眀皇在藩邸愛重其書及即天子位復拜¶
户部尚書太子詹事此碑開元二年立(集古後録)¶
¶
　　其文云襄州人将仕郎阮𢎞靖與其屬人建徧學寺¶
禪院故立此碑承慶有詞學張易之敗時承慶以附¶
託方待罪衆推令草赦書承慶援筆而成衆壮之紹¶
<pb:KR3h0070_WYG_075-12b>¶
京景龍中以苑總監從討韋氏有功唯嗜書家藏王¶
羲之獻之褚遂良書至數十百卷以善書直鳯閣武¶
后時榜諸宫殿眀堂及銘九鼎皆紹京書也其字書¶
妍媚遒𦂳有法誠少與為比然今所見特此碑尚完¶
尤為可愛也徧學寺扵宇文周為常樂寺扵今為開¶
元寺(元豐題跋)¶
¶
　　睦州龍興寺碑¶
¶
　　康希銑撰徐嶠之正書開元三年二月(金石録)¶
¶
<pb:KR3h0070_WYG_075-13a>¶
　　景星寺碑¶
¶
　　容州都督盧蔵用撰并分書篆額開元四年立(諸道石刻¶
録)¶
¶
　　建福寺三門碑¶
¶
　　盧藏用撰集王右軍行書開元五年正月(金石録)¶
¶
　　中書舍人盧藏用撰前華州鄭縣尉吴光璧集王羲¶
之行書建福寺在滑州酸棗縣開元中寺僧增葺之¶
并建三門初成故曰頌成碑以開元五年正月立(集古¶
<pb:KR3h0070_WYG_075-13b>¶
録目)¶
¶
　　唐興寺碑¶
¶
　　開元六年嵗次戊午九月壬辰朔二日癸巳建　右¶
唐唐興寺碑殿中侍御史許景先撰寺在山西聞喜¶
縣縣令于光庭為移置之景先之文由是而作光庭¶
之在聞喜不聞其有善政而乃汲汲為僧移寺非賢¶
令也(金薤琳琅)¶
¶
　　嘉禾寺禪院碑¶
¶
<pb:KR3h0070_WYG_075-14a>¶
　　徐楚璧撰姚思義八分書開元八年八月(金石録)¶
¶
　　神徳寺碑¶
¶
　　八分書不著書撰人名氏神徳寺故後魏之㑹同寺¶
也唐垂拱三年有司奏自華原之石門山徙于祋祤¶
城北魏龍華寺故基而立之碑以開元八年立(集古録目)¶
¶
　　大雲寺禪院碑¶
¶
　　李邕撰并行書開元十一年四月(金石録)¶
¶
　　右大雲寺禪院碑李邕撰并書初武后時有僧上大¶
<pb:KR3h0070_WYG_075-14b>¶
雲經陳述符命遂令天下立大雲寺至開元二十一¶
年詔改為開元寺此碑十一年建故猶稱大雲也(金石¶
録)¶
¶
　　香嚴寺碑¶
¶
　　康希銑撰徐嶠之正書開元十一年六月¶
¶
　　銀青光禄大夫康希銑撰趙州刺史東海徐嶠之書¶
香嚴寺者本梁賈思舊宅其妻捨充梵宇舊名同恵¶
神龍中改而署焉碑以開元十一年六月立(寳刻叢編)¶
¶
<pb:KR3h0070_WYG_075-15a>¶
　　嶽麓寺碑¶
¶
　　李邕撰并行書開元十八年九月(金石録)¶
¶
　　岳麓寺碑李邕書石刻在長沙余前後得十數本皆¶
紙墨糊塗甚至不可辨識盖打碑必得善工而湖湘¶
善工獨難遇長沙同知李吉特為余致此本故視前¶
所得差勝也(東里續集)¶
¶
　　余友俞仲蔚為余言李北海岳麓寺碑勝雲麾余亟¶
購得之僅可讀耳其鈎磔波撇雖不能復㝷覧其神¶
<pb:KR3h0070_WYG_075-15b>¶
情流放天真爛熳隱隱殘楮斷墨間猶足傾倒眉山¶
吴興也題名稱前陳州刺史按邕謁上太山還獻詞¶
賦上悦㑹有仇人發其贜者張説忌之下獄論死許¶
昌男子孔璋救之得免謫尉遵化此其赴謫時道書¶
也碑文頗庸陋又扵杜拾遺集見其一詩穉語殆不¶
可曉何以負干将莫邪稱扵世耶米元章評其書如¶
乍富小民屈強生疎此語殊未當書故佳小佻耳邕¶
以纎文獲名以虚名獲死以佳書獲訾皆所不虞者¶
<pb:KR3h0070_WYG_075-16a>¶
因附識之(弇州山人槀)¶
¶
　　是碑筆勢雄徤在雲麾之上刻字亦出公手大凢李¶
公書言黄鶴仙伏靈芝元省已者皆託名也(𤣥牘記)¶
此碑俞仲蔚謂勝雲麾王元羙謂殘楮斷墨猶足傾¶
倒眉山吴興余初未見一日逰長安有書賈持一碑¶
来售余知其為北海書亟伸之則岳麓寺碑也雖漫¶
漶然筆意猶存亦不能勝雲麾差伯仲耳雲麾下半¶
已無字上半存者乃如新此碑雖首尾皆可讀而鈎¶
<pb:KR3h0070_WYG_075-16b>¶
磔波撇不復可尋當是石理有堅脆也(石墨鐫華)¶
¶
　　東林寺碑¶
¶
　　李邕撰并行書開元十九年七月(金石録)¶
¶
　　孝義寺碑¶
¶
　　陳徐陵撰徐嶠之正書開元二十二年正月(金石録)¶
¶
　　孝義寺碑隂記¶
¶
　　徐嶠之撰并正書(金石録)¶
¶
　　陳人徐陵撰十世孫徐嶠之正書在烏程(復齋碑録)¶
¶
<pb:KR3h0070_WYG_075-17a>¶
　　冶山祇園寺碑¶
¶
　　在六合碑以開元二十二年建(輿地碑目)¶
¶
　　(補)東林寺碑¶
¶
　　北海此書本小束法度再經摹刻雖鼻目無異脂澤¶
有加而天骨掃地矣所謂韓生貎趙郎不得情性者¶
也余晩自廬山歸東林程孟儒馳視之以為絶竒即¶
此碑也(弇州山人槀)¶
¶
　　廬山自逺公開社殷仲堪作記後此碑最佳故裴中¶
<pb:KR3h0070_WYG_075-17b>¶
丞題有覧北海詞翰想見風彩之歎此後又有米元¶
章蒋之竒題名合三公觀之可以知李公書價當與¶
匡廬並永矣(𤣥牘記)¶
¶
　　北海碑版布彌天下惟東林今完元日重刻也元刻¶
固佳此更未經改刻之先宋搨本也較之元刻精神¶
倍之中殘壊者異益等數字及末十餘字耳而元所¶
補此諸字則大不稱余每欲摹元刻以補此本又恐¶
為古搨之累尚俟臨池得力之後扵臨本中補之耳¶
<pb:KR3h0070_WYG_075-18a>¶
篆題四字古雅藴藉不顯姓氏豈即北海手乎或古¶
装日失之乎東林古名地自太元逺師呼延同徳清¶
風髙韻幾與首陽嚴瀨同仰恨不足躡其藩一想髣¶
扵夢寐二月之七日(墨林快事)¶
¶
　　(補)孝義寺碑隂記¶
¶
　　右唐孝義寺碑隂記初陳徐陵為孝義寺碑至開元¶
二十三年徐嶠之為湖州刺史再書而刻之因記¶
其事于碑隂嶠之自云陵十世孫按陳書陵以後主¶
<pb:KR3h0070_WYG_075-18b>¶
至徳元年卒距開元二十三年才百五十餘年不應¶
已有十世孫又據嶠之父髙行先生碑云曾祖儼梁¶
岳陽王參軍則是儼與陵同時而在其前不應為陵¶
五世孫以此碑隂所書可疑然其筆法精妙非嶠之¶
不能為特恐書碑時誤耳(金石録)¶
¶
　　秦望山法華寺碑¶
¶
　　李邕撰并行書開元二十三年十二月(金石録)¶
¶
　　近扵中書舍人劉素家見北海秦望山法華寺碑温¶
<pb:KR3h0070_WYG_075-19a>¶
潤清麗法華故在紹興府寺及碑皆久燬甚可惜也¶
(東里續集)¶
¶
　　李北海以岳麓雲麾娑羅為勝而是本重刋扵木故¶
丰神稍失末稱刻石人東海伏靈芝乃公所托名也¶
余友淵泉兄出所收本以觀敬為題其後如此(𤣥牘記)¶
¶
　　普照王寺碑¶
¶
　　李邕撰并行書開元二十四年二月(金石録)¶
¶
　　實諦寺碑¶
¶
<pb:KR3h0070_WYG_075-19b>¶
　　撰人姓名殘缺蘇靈芝行書開元二十六年六月(金石¶
録)¶
¶
　　日愛寺碑¶
¶
　　何榮光書開元二十六年立(訪碑録)¶
¶
　　淄州開元寺碑¶
¶
　　李邕撰并行書開元二十八年七月(金石録)¶
¶
　　唐淄州刺史李邕撰并書開元寺隋所建本名正等¶
唐初改曰大雲中宗初沙門𤣥沼重修又改曰神龍¶
<pb:KR3h0070_WYG_075-20a>¶
寺𤣥宗親書額改為開元碑以開元二十八年七月¶
立(集古録目)¶
¶
　　右唐淄州開元寺碑李邕撰并書碑初建扵本寺後¶
人移置郡𪠘敗屋下余為是州遷于便坐用木為䦨¶
楯以䕶之云(金石録)¶
¶
　　嵩嶽寺碑¶
¶
　　開元二十七年胡英書石僧懐仁摸集右軍頗見精¶
熟其徒有胡英效之亦以書石(墨池編)¶
¶
<pb:KR3h0070_WYG_075-20b>¶
　　右嵩嶽寺碑唐淄州刺史李邕撰胡英書英之書世¶
所重也其文云寺後魏孝眀帝之離宫初名閑居寺¶
仁夀二年改為嵩嶽寺也(集古録)¶
¶
　　嵩嶽少林寺碑¶
¶
　　右唐嵩嶽少林寺碑守吏部尚書裴漼撰并正書少¶
林寺在河南登封縣少室山麓去嵩嶽二十里嵩嶽¶
一稱太室故有少室而此寺曰嵩嶽者統扵尊也余¶
正徳癸酉嘗㳺嵩嶽訪少室留宿寺中見殿後有立¶
<pb:KR3h0070_WYG_075-21a>¶
雪堂相傳昔逹磨之徒恵可欲嗣其法雪深至腰不¶
去此即其䖏也寺右上山三里有達磨洞洞有石達¶
磨面壁九年形宛然石上其事甚異達磨為釋氏西¶
来初祖可稱二祖碑雖及其人而二事皆不之載寺¶
復有太宗與僧教書石刻盖太宗為秦王時寺之僧¶
禽王世充以獻故太宗賜書褒羙而碑云僧執世充¶
姪仁則以歸與教書不同余故書之以見古人之文¶
不無缺誤如此然非余之親厯則亦莫能知也(金薤琳琅)¶
<pb:KR3h0070_WYG_075-21b>¶
裴懿公漼書少林寺碑開元十六年建又在嵩山而¶
金石録不載何也裴少時負文筆號霹靂手而雅不¶
以八法名此碑辭至沓拖不可讀而書頗秀勁多媚¶
態得非時代為之耶傳不載階封此書銀青光禄大¶
夫正平縣子亦可補傳之闕(弇州槀)¶
¶
　　碑首太宗文皇帝御書七大字分書出開元帝中刻¶
太宗征王世充時移寺主并軍民檄所謂御書即此¶
也但其中止世民二字以渴筆草書填之餘皆正書¶
<pb:KR3h0070_WYG_075-22a>¶
不類文皇而開元帝以為御書賜額何也下方則裴¶
懿公漼譔述寺之始末并書漼負文筆號霹靂手不¶
以書名而此文殊不及書書法秀勁其得意䖏漸升¶
伯施之堂矣(石墨鐫華)¶
¶
　　靈巖寺碑¶
¶
　　李邕撰并行書天寳元年(金石録)¶
¶
　　百家巖寺碑¶
¶
　　崔巨撰崔倚正書天寳八年正月(金石録)¶
¶
<pb:KR3h0070_WYG_075-22b>¶
　　永泰寺碑¶
¶
　　天寳十一載沙門靖彰撰荀望行書(金石文字記)¶
¶
　　開元寺浄度堂碑¶
¶
　　張泉撰吴郁行書天寳九年十二月(金石録)¶
¶
　　神徳寺彌勒閣碑¶
¶
　　杜鼇撰馬順書彌勒閣者開元中沙門㑹覺所立天¶
寳十一載馮翊人張祥徳重建碑以十二載立在華¶
原(集古錄目)¶
¶
<pb:KR3h0070_WYG_075-23a>¶
　　阿那寺碑¶
¶
　　韓休撰僧閑秘書大厯二年立在澄城縣(訪碑録)¶
¶
　　浄居寺碑¶
¶
　　在上髙縣大厯三年施肩吾文(輿地碑目)¶
¶
　　開元寺三門樓碑¶
¶
　　封演撰八分書大厯十三年七月(金石録)¶
¶
　　福興寺碑¶
¶
　　許登撰張從申行書并篆額大厯五年六月一日壬¶
<pb:KR3h0070_WYG_075-23b>¶
辰建在江寧縣(復齋碑録)¶
¶
　　凉泉寺碑¶
¶
　　僧法珪撰蒋巒行書大厯十年三月(諸道石刻録)¶
¶
　　金輪寺碑¶
¶
　　程獻可撰隂冬曦正書貞元五年(京兆金石録)¶
¶
　　重建龍興寺碑¶
¶
　　房琯撰序綦毋潛銘徐挺古分書貞元十四年十月¶
十五日韋夏卿重刋立沈寧篆額(復齋碑録)¶
¶
<pb:KR3h0070_WYG_075-24a>¶
　　龍興寺碑隂記¶
¶
　　琯姪孫房損述分書無姓名貞元單閼嵗建夘之初¶
日在營室以記碑隂乃貞元十五年二月也(復齋碑録)¶
¶
　　寳華寺碑¶
¶
　　殿中侍御史鄒儒立撰蘇州刺史于頔書祕書監陸¶
齊望有女為尼曰法興齊望捨宅為寺以居之子渭¶
等以永貞二年正月造寺始成立此碑(集古録目)¶
¶
　　觀音寺碑¶
¶
<pb:KR3h0070_WYG_075-24b>¶
　　在北京李贊撰王立伯書元和二年立(訪碑録)¶
¶
　　天台禪林寺碑¶
¶
　　元和六年立在大慈寺(輿地碑目)¶
¶
　　章敬寺碑¶
¶
　　吴通㣲撰毛伯良書元和七年(京兆金石録)¶
¶
　　靈皎城山寺碑¶
¶
　　在長興縣慈氏院元和中立(輿地碑目)¶
¶
　　龍興寺碑¶
¶
<pb:KR3h0070_WYG_075-25a>¶
　　正書無書撰人名氏寳厯二年五月(復齋碑録)¶
¶
　　新修龍興寺碑¶
¶
　　在魏縣李輈撰崔弁書張肱篆額寳厯二年立(訪碑録)¶
¶
　　開元寺碑¶
¶
　　李輈撰崔弁書太和元年立(訪碑録)¶
¶
　　赤城山中岩寺碑¶
¶
　　沙門神邕撰牛僧孺書開成元年(復齋碑録)¶
¶
　　龍泉寺碑¶
¶
<pb:KR3h0070_WYG_075-25b>¶
　　虞世南文布衣董彞重書沙門好直篆額大周天授¶
二年立大和二年再建在餘姚(諸道石刻録)¶
¶
　　修龍宫寺碑¶
¶
　　李紳撰行書無姓名大和九年四月(金石録)¶
¶
　　法華寺碑¶
¶
　　鄭路撰陳修古正書并篆額㑹昌二年正月立在東¶
陽(復齋碑録)¶
¶
　　普光王寺碑¶
¶
<pb:KR3h0070_WYG_075-26a>¶
　　李邕撰栁公權正書大中四年(金石録)¶
¶
　　新興寺碑¶
¶
　　歙州刺史盧肇撰并書越州刺史楊嚴篆額新興寺¶
在宣州宣宗大中初悉復武宗所毁佛寺刺史裴休¶
修之而立此碑以大中二年立(集古録目)¶
¶
　　重置開元寺碑¶
¶
　　陶祥撰劇厯之分書并篆額大中八年七月立(復齋碑録)¶
¶
　　復東林寺碑¶
¶
<pb:KR3h0070_WYG_075-26b>¶
　　湖南觀察使潭州刺史崔黯撰散騎常侍栁公權書¶
寺在江州先被廢至宣宗時復立碑以大中十一年¶
四月立在廬山東林寺(集古録目)¶
¶
　　東林寺㑹昌中廢之大中初崔黯為江州刺史而復¶
之黯之文辭甚遒麗可愛而世罕有之(集古録)¶
¶
　　復東林寺碑栁河東書是年為大中丁丑河東自太¶
子賔客復拜常侍又二載以太子少師元㑹占奏耄¶
謬奪俸書碑時盖已幾八十矣中多作率更體而小¶
<pb:KR3h0070_WYG_075-27a>¶
變遒勁為文弱亦可愛矣(弇州山人槀)¶
¶
　　誠懸此碑鋒鍔盡歛風骨㣲著故是合作之書嘉靖¶
甲寅四月七日為淵泉兄鍳定(𤣥牘記)¶
¶
　　寺廢扵㑹昌宣宗初崔黯為觀察使謀扵舊僧正言¶
修復之黯為作記歐公稱其文辭遒麗可愛今碑斷¶
缺不可讀而字畫存者殊佳東林惟此殘刻及翻刻¶
李北海碑猶存舊蹟若歐陽率更西林道塲記顔魯¶
公題名崔融題詩李渤題影堂碑隂皆不可見矣(潘耒¶
<pb:KR3h0070_WYG_075-27b>¶
金石文字記補遺)¶
¶
　　靖居寺碑¶
¶
　　在廬陵之青原山大中五年段成式記(輿地碑目)¶
¶
　　段柯古博綜墳素著書卓越可喜嘗與張希復輩遨¶
上都諸寺麗事為令以段該悉内典請其獨徴皆事¶
新對切今觀靖居碑亦晝上人以其博渉三學故委¶
録寺讃也文傷太擁醸要為不凢雖竒澀不至若樊¶
紹述絳碑之甚然亦軋軋難句矣碑大中中作而左金¶
<pb:KR3h0070_WYG_075-28a>¶
吾長史顔稷所書殊有楷法唐中葉以後書道下衰¶
之際固弗多得云(東觀餘論)¶
¶
　　重建開善寺碑¶
¶
　　宋整撰宋渙正書并書額咸通三年十月建(復齋碑録)¶
¶
　　神光寺碑¶
¶
　　李勲撰盧元書并篆額咸通八年十二月立閩中記¶
云神光寺在城内烏石山正西(諸道石刻録)¶
¶
　　再建重居寺碑¶
¶
<pb:KR3h0070_WYG_075-28b>¶
　　任宇撰蒋崧分書咸通十三年二月立(復齋碑録)¶
¶
　　僖宗賜澄衿寺額碑¶
¶
　　張同撰崔厚正書乾符三年(京兆金石録)¶
¶
　　昭覺寺碑¶
¶
　　蕭遴撰劉崇龜正書中和五年正月(金石録)¶
¶
　　安昌寺碑¶
¶
　　周庾信文令狐渙重書乾寧元年十一月(金石録)¶
¶
　　天台佛隴禪林寺碑(又有修禪道塲碑)¶
¶
<pb:KR3h0070_WYG_075-29a>¶
　　徐放書台州(金石略)¶
¶
　　正書無年月今在天台山寺在佛隴為智者大師修¶
禪之所碑文補闕梁肅撰台州刺史徐放書天台山¶
志所載有陳隋唐碑十五六通訪之都不存獨有此¶
碑矗立榛莽中日就刓泐徙置近寺十夫力耳此碑¶
現存而歐趙二録皆不載是知昔人罣漏亦不少也¶
金石畧所載又有天台佛隴禪林碑亦徐放書疑是¶
一碑也(金石文字記補遺)¶
¶
<pb:KR3h0070_WYG_075-29b>¶
　　頭陀寺碑¶
¶
　　右唐殷令名書頭陀寺碑齊王簡棲所撰録于文選¶
令名之子仲容官禮部郎據法書要録云仲容奕世¶
工書精妙曠古令名嘗書濟度寺額厯代程式父開¶
山也武徳中為尚書故缺山字而李氏諱不及淳日¶
照基誦者正在貞觀永徽間跋尾書維則者集賢待¶
制史維則小印滉字即唐相晉國忠獻韓公所寳書¶
也元祐戊辰集賢林舍人招為苕霅之㳺九月二日¶
<pb:KR3h0070_WYG_075-30a>¶
道吴門以王維畫古帝王易得龍圖閣待制俞獻可¶
字昌言之孫翼日與丹徒葛藻字季忱檢閱審定五¶
日吴江艤舟垂虹亭題(寳晉英光集)¶
¶
　　善財寺碑¶
¶
　　史維則分書在陽翟縣(訪碑録)¶
¶
　　龍鳴寺碑¶
¶
　　宋太平興國二年袁州獻宋之問書龍鳴寺碑(玉海)¶
¶
　　瑞聖寺碑¶
¶
<pb:KR3h0070_WYG_075-30b>¶
　　東蜀牛頭山下有閭邱均撰瑞聖寺磨崖碑嚴政書¶
(杜詩注)¶
¶
　　有録無説及無年月者¶
¶
　　香山寺碑　白居易撰(諸道石刻録)¶
¶
　　願力寺碑　在洹水鎮南四十里(訪碑録)¶
¶
　　䕶法寺碑　在館陶縣北四里(訪碑錄)¶
¶
　　恵林寺碑　李景讓撰(訪碑録)¶
¶
　　聖夀寺碑　拾遺綦毋潛撰(諸道石刻録)¶
¶
<pb:KR3h0070_WYG_075-31a>¶
　　和安寺碑　眀州鄞縣尉邵朗撰(諸道石刻録)¶
¶
　　西安寺碑　右庶子致仕滕白撰(諸道石刻録)¶
¶
　　普濟寺碑　許敬宗撰(訪碑録)¶
¶
　　烏龍寺碑　徐嶠之書睦州(金石畧)¶
¶
　　景星寺碑　盧慈眀書容州(金石畧)¶
¶
　　師陀寺碑　北京(金石畧)¶
¶
　　㑹喜寺碑　𨽻書西京(金石畧)¶
¶
　　報本寺碑　侯翊書在西安府武功縣北(古今碑刻記)¶
¶
<pb:KR3h0070_WYG_075-31b>¶
　　雲山寺碑　在鎮江府城西北(古今碑刻記)¶
¶
　　聖徳寺碑　戴正倫撰梁肅書在漢中府鳯縣(古今碑刻記)¶
¶
　　慧山寺碑　獨孤及撰在常州府無錫縣(古今碑刻記)¶
¶
　　南華寺碑　栁宗元撰在韶州府南溪(古今碑刻記)¶
¶
¶
¶
¶
　　六藝之一録卷七十六¶
¶

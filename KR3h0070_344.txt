# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.097567
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 344
<pb:KR3h0070_WYG_344-1a>¶
　　欽定四庫全書¶
¶
　　六藝之一錄巻三百八十六　　錢唐倪濤撰¶
¶
　　厯朝書譜七十六¶
¶
　　明賢墨蹟　詩翰¶
¶
　　宋仲温詩帖¶
¶
　　秋日懐兄弟¶
¶
　　秋至轉相憶蕭蕭木落初如何去鄉國不見有音書漂¶
泊全無定存亡半是虚風塵幾時靖還似昔同居¶
<pb:KR3h0070_WYG_344-1b>¶
相别幾多時相思淚滿衣家貧經難久世亂得書稀作¶
吏誠全拙從軍事亦非鄉心秋塞雁盡日向南飛¶
¶
　　懐何孝廉¶
¶
　　絶憐何有道老節獨居貧孝義今誰及交情久更真清¶
齋將十載小隱欲終身别後音書㫁相思入夢頻　清¶
明前五日宋克書舊詩三首¶
¶
　　宋仲温酬南宫生七言絶句¶
¶
　　昨夕端察時雍村人念其非誑心者則此機會之失當¶
<pb:KR3h0070_WYG_344-2a>¶
有無涯之憾用敢步來韻再贅下憤作三絶奉去用道¶
求之之難而失之之易以増重其所當怏悒使不釋然¶
於懐而將有所歸咎也幸勿以草惡見擲是望¶
¶
　　短牆荒徑倚名花游客春來感興賖何事東風不相惜¶
盡吹香艶落田家　和韻¶
¶
　　夢落揚州二十年傾城消息竟茫然如今幸識春風面¶
又作來生未了緣¶
¶
　　紅塵綠鬢送流光四十風情尚𣺌茫雲雨髙唐元是夢¶
<pb:KR3h0070_WYG_344-2b>¶
後人空自説襄王　克¶
¶
　　髙季迪青邱子惜花歎¶
¶
　　惜花不是愛花嬌賴得花朝伴寂寥樹樹長懸鈴索䕶¶
叢叢頻引鹿盧澆幾回欲折花枝嗅心恐花傷復停手¶
每來花下每題詩不到花前不持酒凖擬看花直盡春¶
春今未盡己愁人纔留片夢依前砌全落千英過别隣¶
懊恨園中妬花女畫幡不禁狂風雨流水殘香一夜空¶
黄鸝魂㫁無言語縱有星星在蘚衣拾來已覺損光輝¶
<pb:KR3h0070_WYG_344-3a>¶
只應獨背東窓卧夢裏相隨髙下飛槎軒髙啟¶
¶
　　劉伯序(秩)題留春軒詩¶
¶
　　時人㸔花為花好我獨㸔花被花惱含英結蕊須幾時¶
殞紫飄紅如一掃人生少小難老成纔得老成易枯槁¶
寄言年少好㸔花莫待花殘須及早花殘畢竟有開時¶
人老此生難再造何當别置留春軒長使花開人不老¶
¶
　　陳文東(璧)與時中詩簡¶
¶
　　陳文東謹奉書時中節判宗兄孝次近家信至云尊公¶
<pb:KR3h0070_WYG_344-3b>¶
下世而吾兄逺迴區區雖在千里病未能興不覺悲喜¶
交集始兄除授時得書為慰後二年僕承乏解州因有¶
州人送徒至成都之便亦嘗令附狀僕以丁艱東奔竟¶
不知沈浮相别六年之間出處凶變各如此可為悽㫁¶
去嵗春初期兄必迴冀得一見兄何為淹許時耶日來¶
孝履何似繼聞兩至舍下存問尤見情至僕病兩月甫¶
及愈而司銓者呼入選意者造物使之然耶賦得一詩¶
為寄并在解州時與前嵗期待各一首兹并寫上亦以¶
<pb:KR3h0070_WYG_344-4a>¶
見僕不敢忘故交耳¶
¶
　　五年不見威州倅萬里遙遙有所思亦幸歸來那忍語¶
人生出處正難期進牌方愧天官選卧病誰憐送族悲¶
昨夜得書渾不寐枕邊聊詠寄君詩¶
¶
　　解州官舍夢後一首¶
¶
　　惜昔君為萬里逰今年我亦應徴求夜來夢裏驚相見¶
半説威州與解州¶
¶
　　期兄迴一首¶
¶
<pb:KR3h0070_WYG_344-4b>¶
　　君家頃有故逺宦亦應歸萬里闗山逺三年消息稀寄¶
書多不達對酒惜長違相見翻成泣春風定挽衣　兹¶
因子盛還謹具此為問尚惟節哀是愛八月初或當逺¶
離無吝示及動静以慰瞻企力書不盡文東奉書凡見¶
鄉中諸友幸為我一一謝之病餘未能遍作書耳顧文¶
照附此致意七月廿一日¶
¶
　　周履道詩簡¶
¶
　　對春雪一首¶
¶
<pb:KR3h0070_WYG_344-5a>¶
　　璚葉綴𤣥圃玉羽翔伊川翻霙九霄下呈芳二月前低¶
徊隔簾翠玲瓏入綺錢欲消不自駐已㫁復成連珠幃¶
凝華潔花池舞影妍相思梁園暮曽賞洛城年¶
¶
　　昨日賦得此詩寫奉元度孝廉一笑王成老蘇刻還致¶
二本餘以五鐶送之復其原值也望徹之春寒佳否砥¶
再拜初月十七日梅花有便索一枝見惠甚佳砥¶
¶
　　周履道詩帖¶
¶
　　言甘知有吝味㫖閑其多居恒屬念慮抱朴心靡他淳¶
<pb:KR3h0070_WYG_344-5b>¶
風返元化至體適平和意勝惟自然道存諒不磨營營¶
彼澆俗機巧滋煩苛身偕百慮長奄忽其奈何　尚朴¶
齋一首¶
¶
　　貧富不相直衰榮固有時行哉徒自速止尼未為遲﨑¶
嶇千萬塗辛苦豈要辭風雨羣雞鳴壊屋起晨炊一日¶
不解醉千古有遺悲如何屠釣人敢為帝者師　風雨¶
一首用髙季迪韻¶
¶
　　立世守兹道毅然生死間奄去同其盡榮辱豈相闗若¶
<pb:KR3h0070_WYG_344-6a>¶
人固可悲弔溺吾所艱蕭瑟見遺墨風雨慘容顔秦唐¶
去我逺二李無時還世傳斯有在邈哉不可攀　題吾¶
子行遺墨後¶
¶
　　休沐出自旦騰步非所樂偶兹芸閣賞得遂中林約朱¶
輪交廣衢綺麗涉紛錯寧復知閒燕飛蘿散雲壑池魚¶
可以觀幽蘭可以握金題耀緗帙粉墨間揮霍覽物千¶
古上興謠契𡨕寞縱縱不復云悠悠付觴酌朋簮既己¶
盍善戲不為虐志適孤興逺物遣萬慮薄於世本何資¶
<pb:KR3h0070_WYG_344-6b>¶
逍遙毎恒若行矣空谷深撫心慚場藿　芸閣讌集得¶
壑字¶
¶
　　日暮登髙臺浮雲結逺隂樹木何蒙籠野雀噪繁林驅¶
車涉闗塞岐路鬱且深借問子何之故鄉阻﨑&KR0706;曷不¶
蹔栖息蓬藿非所任隱憫意不發威遲既前臨脆管促¶
飛觴鵾絃奮逸音仗劍從此别秋風滿懷襟寡力步非¶
窘薄遊志不沈䇿馬欲俱去我無當世心　贈葉秀才¶
一首¶
¶
<pb:KR3h0070_WYG_344-7a>¶
　　大江洪流若奔馬横截中天向東寫吳楚風煙浩蕩中¶
海門赤日光相射上將氣吞雲夢澤猛士聲震長平瓦¶
靈旗遙指濠泗間神戈蹔駐狼山下萬民不擾農業興¶
白叟黄童在田野文武之道惟張弛固識賢才天所假¶
去年開閫今復來歡呼動地聲如雷願翻長江作霖雨¶
沛澤何止沾枯荄我欽當時羊叔子峴山之碑傳未巳¶
清徳九世其在君緩帶輕裘自兹始　送淮南蘇同僉¶
赴鎮¶
¶
<pb:KR3h0070_WYG_344-7b>¶
　　𣺌𣺌晴湖白鷺飛青山迢逓夕嵐㣲閒操桂楫雲生腋¶
欲采芙蓉露滿衣紫翠房深丹竈暖松杉秋静鶴巢稀¶
明年去覓封君達應駕青牛説息機　送趙一陽真士¶
歸霅上¶
¶
　　松花金粉落春晴白鶴㸔棊如客行踈雨竹忩緣是夢¶
隔林茶臼只聞聲繁華久困心何得澹泊相遭思亦清¶
不有鹿門髙世志山中幾日道能成　次韻介之夢山¶
中¶
¶
<pb:KR3h0070_WYG_344-8a>¶
　　落日孤城近海邊川流九道直如絃朱幡到邑歌來暮¶
玉帳論兵思去年楚水南迴多賈舶虞山西望少人烟¶
從來惠化同甘雨還使殘民得灑然　送李用和之常¶
熟知州¶
¶
　　元度中舍持此紙須近詩謾錄如上元度年妙才俊清¶
辭麗翰有足髙於人者尚有以取此何哉山野人硬語¶
政自不滿一笑耳至正二十年六月八日句呉周砥¶
¶
　　周履道與陳惟寅詩帖¶
¶
<pb:KR3h0070_WYG_344-8b>¶
　　絶句四首奉答惟寅髙士見贈句呉周砥再¶
拜¶
¶
　　誰識元方趣髙居湖上山詩成不求賞獨詠兩松間¶
感子相存意蘭章謬見推何因石床月同擥薜蘿帷¶
列岫供秋色遙風散水文明當思舊隱歸櫂一川雲¶
真方非任世寡黙自為身養道窮山裏何闗習隱淪¶
八月廿一日¶
¶
　　野花疎竹媚幽姿翡翠簾前雨散絲最愛陳琳詩句好¶
<pb:KR3h0070_WYG_344-9a>¶
玉盤春露捧金芝¶
¶
　　秋來長掩竹間扉過客誰能識道機慚愧廬山陳處士¶
時來共葺薜蘿衣¶
¶
　　晩風吹雨過林廬柿葉飄紅手自書無限蕭條江海意¶
一尊相對憶鱸魚　八月廿一日惟寅徴君踏雨過林¶
館為留終日因誦近賦絶句三首愛其詞致清婉輒走¶
筆次韻如上古道寥寞人以角逐聲利為務惟寅獨逍¶
遙恬淡之鄉時來示之篇章翰墨之事豈易得也哉周¶
<pb:KR3h0070_WYG_344-9b>¶
砥¶
¶
　　張仲簡寄叔方詩¶
¶
　　長句一首寄上叔方先生求賜之教張簡頓首¶
¶
　　盧橘花開梓樹疎故人安稳在樓居翠眉狎坐春行酒¶
絳帳懸燈夜讀書未必醉來忘簡寂祇緣老去尚髙虚¶
離羣應念任舂者道路天寒欲命車¶
¶
　　顧謹中陳君相見詩巻¶
¶
<pb:KR3h0070_WYG_344-10a>¶
　　陳君相見虞山陲驚詫潛夫麋鹿姿髮白每憐欺我老¶
酒紅聊爾寄顔衰好諛俗子休論相久别故人欣説詩¶
明日歸舟風迅順為傳消息慰癡兒暢月廿七日書海¶
虞趙氏書樓友弟顧祿¶
¶
　　徐文穆與雪窩詩簡¶
¶
　　逺自獲交以來幾三十載中間多承眷愛之情楮毫難¶
罄奈何日薄西山又承厚貺何以克當兹因良便謹賦¶
拙句以謝於萬一云幸存顧盼是所望也忝友徐逺載¶
<pb:KR3h0070_WYG_344-10b>¶
拜雪窩翰相先生契家台席¶
¶
　　故人天上分天祿白燦珠璣重貝金老病蘇時湌一飯¶
不堪秋日掛西岑七月二十日貢¶
¶
　　桂孟平剪燈新話歌¶
¶
　　山陽才人疇與侣開口為今闔為古春以桃花染性情¶
秋將桂子薫言語感離撫遇心怦怦道是無慿還有慿¶
沈沈帳裡晝吹笛煦煦忩前宵剪燈倐而晴兮忽而雨¶
悲欲啼兮喜欲舞玉簫倚月吹鳳凰金栅和烟鎖鸚鵡¶
<pb:KR3h0070_WYG_344-11a>¶
造化有迹尸者誰一念纔萌方寸移善善惡惡茍無失¶
怪怪竒竒將有之大夫未達虎為狗濯足滄浪泥數斗¶
氣寒骨聳錚有聲脱幘目光如電走道人青蛇天動搖¶
不斬尋常花月妖茫茫塵海漚萬㸃落落雲松酒半瓢¶
世間萬事幻泡爾往往有情能不死十二巫山誰道深¶
雲母屏風薄如紙鶯鶯宅前芳草凄燕燕樓中明月低¶
從來松栢有孤操不獨鴛鴦能並棲乆在錢唐江上住¶
厭見潮來又潮去燕子銜春幾度回㫁夢殘紅落何處¶
<pb:KR3h0070_WYG_344-11b>¶
還君此編長嘯歌便當酌以金叵羅醉來髙枕睡一覺¶
髙車駟馬遊南柯¶
¶
　　俞有立晞顔燕坐諸詩帖¶
¶
　　晞顔燕坐事心齋悟道圓融𣺌際涯松桂雪霜存節操¶
鸎花雲月寄情懐栖遲自得衡門樂隠約誰如蔗境佳¶
水澤遊觀盡舟楫十年幾見換芒鞋¶
¶
　　峩冠縫掖老儒林卓爾髙風識見深白雪陽春傳雅致¶
氷壺秋月見沖襟酒杯揖譲長辭醉詩句推敲不厭吟¶
<pb:KR3h0070_WYG_344-12a>¶
幾見杖藜歸較晩牽裾稚子足懽心¶
¶
　　栁花飛雪夕陽中逝水韶光似轉蓬客況慣曽聴夜雨¶
愁懐況復感春風芳林茂樹寒雲合㫁岸平田野水通¶
穀雨己過秧未綠時時著屐訪田翁¶
¶
　　家貧薪水孰擕持幾嵗逐貧貧轉隨辟穀有方期采藥¶
賣文無益謾吟詩蒼蠅敢慕冥鴻舉跛鼈難追逸驥馳¶
自笑無能更多病年來筋力覺全衰　昨以鄙句呈竹¶
園先生先生再用次韻示教精金美玉愈出愈竒於是¶
<pb:KR3h0070_WYG_344-12b>¶
復用前韻以謝不敏朽生俞貞木書¶
¶
　　解大紳寄胡端方古詩¶
¶
　　井上梧桐雨灞亭巻秋風故人適戰勝匹馬歸山東問¶
君今年三十幾能使香名滿人耳君不見雙峰直上幾¶
千仞見君文章亦如此如君兄弟天下稀雄詞健筆皆¶
若飛將軍金印嚲紫綬御史鐵冠重繡衣喬生作尉别¶
來久因君為問平安否魏侯校理復何如前日人來不¶
得書陸潭山水佳可賞蓬閣閒時日應往自料青雲未¶
<pb:KR3h0070_WYG_344-13a>¶
有期明知白髮偏能長樓頭青絲白玉瓶别時相顧酒¶
如傾搖鞭舉袂忽不見千樹萬樹空蟬鳴　縉書寄¶
端方以寓久别之意云¶
¶
　　羅寅菴書雲山詩帖(楷書)¶
¶
　　雲山蒼蒼烟水浩浩芙蓉九疊沚清泠黛色波光浄如¶
掃水邊曲徑山下村勝境髣髴桃花源幽居無塵來客¶
少唯有喬林青到門南州公子烏臺客十年作官歸未¶
得朝回拄笏對新圖應念山中舊遊跡舊遊陳跡安在¶
<pb:KR3h0070_WYG_344-13b>¶
哉夢裏金華仙掌開慿誰更向中流置一葉笑推蓬瀛¶
歸去來吉水羅汝敬¶
¶
　　楊文敏久雨喜晴詩帖(行草書)¶
¶
　　久雨喜晴鄙作錄奉呉太史年兄大人和教¶
¶
　　僑居正感盧生夢屹坐轉傷風雨懐水宿雞豚迷舊柵¶
土封蚯蚓上危階疎才敢謂身名晚懶性翻疑俗尚乖¶
猶幸明良修五事依然靈曜退隂霾榮拜稿¶
¶
　　楊文敏郊祀記二首(行書)¶
¶
<pb:KR3h0070_WYG_344-14a>¶
　　郊祀恭侍大駕宿齋宫有作奉呈學士苗先¶
生¶
¶
　　六合塵清化曰熈南郊有事致齋時暖回玉殿春光早¶
漏轉銅壺夜景遲五色雲霞依鳳輦九天星斗映龍旗¶
侍臣肅穆惟瞻仰滿䄂天香近紫㣲¶
¶
　　虎旅龍驤列兩階翠華今夕駐蓬萊聖心亹亹祈天眷¶
星象森森拱上台己喜祥光調玉燭更看和氣藹春臺¶
禮成明日同稱慶歌誦無能愧謭才建安楊榮拜手¶
¶
<pb:KR3h0070_WYG_344-14b>¶
　　王僉事發龍泉詩簡(行書)¶
¶
　　别後至九月盡到任旋即上臨江浮吉水經龍泉上猶¶
南抵梅嶺東折而徑長河安逺瑞金石城寧都上下贑¶
灘入永豐樂安臨川建昌南豐廣昌望閩闗而回日日¶
山行數月未已陟危峰緣絶澗入深林窮深極幽無地¶
不到幸承雲庇墜處不險險處不墜故得延喘至今此¶
後又未知復能作書問起居否也因發龍泉偶興故人¶
之思輒成二律錄成呈吟席以發一笑俚歌頗多其景¶
<pb:KR3h0070_WYG_344-15a>¶
趣不過如此不敢一一奉達也舊識王鈺拜手¶
¶
　　冬至至後發龍泉毒霧漫空山際天方訝吹塵暗河縣¶
更疑叱馬上秦川千峯合處㣲通鳥萬壑分時蹔著鞭¶
遙想掖垣今夜月幾人陪直對金蓮¶
¶
　　路入南康山漸低肩輿差可問茅蹊清心暫對千年樹¶
側足驚臨百尺溪野水崩沙餘虎跡天風動竹見猿啼¶
老懐無那登臨興迴首前村日已西三月廿八日謹書¶
¶
　　列位師保先生學士先生洎舊寅兄前不敢奉問臨¶
<pb:KR3h0070_WYG_344-15b>¶
楮倀倀而已會間幸叱名致敬鈺再拜¶
¶
　　楊文定遊正陽門詩帖(行楷書)¶
¶
　　遊正陽門詩錄呈學士苗先生¶
¶
　　列聖經營式廓同幸逢當宁底成功九天日月層樓表¶
萬國江山一望中豐水豈徒懐禹績冀都今喜復堯封¶
清遊況值開新霽栁拂金河跨玉虹　右一¶
¶
　　登樓直上最髙層下瞰中原萬里平水出西湖環紫禁¶
山連東岱拱瑤京累朝都邑于今盛先帝經營此日成¶
<pb:KR3h0070_WYG_344-16a>¶
自古臣勞君道逸兔罝千載詠干城　右二　南郡楊¶
溥¶
¶
　　王泉坡幽棲詩帖¶
¶
　　絶好幽棲地沈沈萬木隂髙崖宿雨潤古屋暮雲深草¶
色含芳意溪光澄素心偏宜憲府客相對日長吟臨川¶
王英¶
¶
　　李古廉與苗學士詩簡(楷書)¶
¶
　　舊嵗殘臘承枉顧橋門是夕又至朝房以慰岑寂非愛¶
<pb:KR3h0070_WYG_344-16b>¶
厚何以至此謾成絶句二首専錄奉呈改教幸甚學士¶
苗先生友兄¶
¶
　　雪積空庭未掃除病來自覺故交疎不緣知巳情偏厚¶
肯冒寒威到弊廬¶
¶
　　獨坐髙樓對燭明忽聞窓外馬啼聲從容款語過深夜¶
别是交游一段情　老友李時勉拜手¶
¶
　　李古廉呈都帥詩簡¶
¶
　　承示阻雨佳作奉誦再四辭意兼至深用敬歎荒寂中¶
<pb:KR3h0070_WYG_344-17a>¶
情思不舒辱愛厚不敢以黙聊用和答専錄奉呈改教¶
幸甚都帥湯大人閣下¶
¶
　　將軍志髙才且俊好賢樂道多風韻在鎮三年一事無¶
閱武巡兵到鄉郡山城十日雨不收水滿長河泥沒脛¶
黄鸝翅濕未遷喬翠竹叢低自遮徑獨宿村居厭寂寥¶
逺傳剡曲乗髙興且將尊酒接歡娛不管長塗有泥濘¶
醉來興盡忽復歸鳥啼花落江村暝相望孤城雲不開¶
相思逺水心猶競忽枉雲箋佳句傳驚喜逾時未能定¶
<pb:KR3h0070_WYG_344-17b>¶
開府清新世已聞杜陵雄傑人難並我慚潦倒無所為¶
隂雨愁來苦多病直待新晴出送君謾寫離懐繼髙詠¶
辱知李時勉拜手¶
¶
　　李古廉青山詩帖(楷書)¶
¶
　　青山迢逓帶長林山下柴扉野樹隂路轉清溪多暑氣¶
天空涼吹落泉音石牀雨後雲猶濕竹逕人希草自深¶
我欲與君同寄傲未知何日解朝簮吉水李時勉¶
¶
　　于忠肅書落花吟¶
¶
<pb:KR3h0070_WYG_344-18a>¶
　　昨日花開樹梢紅今日花落樹頭空花開花落尋常事¶
未必皆因一夜風人生行樂須少年老去㸔花亦可憐¶
典衣沽酒花前飲醉掃落花鋪地眠風吹花落依芳草¶
翠㸃胭脂顔色好韶光有限蝶空忙嵗月無情人自老¶
眼看春盡為花愁可惜朱顔變白頭莫遣花飛江上去¶
殘紅易逐水東流¶
¶
　　陳祭酒古婺詩帖¶
¶
　　古婺多名山羣峰天際出林宻夕景遲溪静波光溢宛¶
<pb:KR3h0070_WYG_344-18b>¶
若桃源鄉靈巖可潛跡夀命匪松喬披圖慨今昔安得¶
與子游䇿杖招隠逸　慈溪陳敬宗¶
¶
　　徐元玉(有貞)㒺極詩帖¶
¶
　　親有㒺極恩子有㒺極思思親莫能報徒抱終天悲吾¶
人同所感景迫桑榆時悠悠風木心永言以相詒惟當¶
崇令徳顯揚良可期天全翁¶
¶
　　許道中朝退詩帖(行書烏絲䦨)¶
¶
　　昨承學士髙先生有朝退邂逅之作捧誦再四感慰益¶
<pb:KR3h0070_WYG_344-19a>¶
深因兩和其韻發乎情者不能已也謹錄奉學士苗先¶
生目入幸幸¶
¶
　　詩書慶澤紹華簮直道匡時徳量深愛主日邊多啟沃¶
憂民海内少呻吟金蓮照夜論思退紅日移磚劍珮臨¶
最是同年知素履氷壺秋月絶塵侵¶
¶
　　垂紳端笏正纓簮徳望中朝眷注深推轂肯留青眼顧¶
彈冠竊效白頭吟詩來下里誠難和字出蘭亭未易臨¶
藥籠近聞多異品向陽花木畏寒侵侍生東魯許彬藁¶
<pb:KR3h0070_WYG_344-19b>¶
呈¶
¶
　　邱時雍忠烈祠詩帖(行書)¶
¶
　　復次韻忠烈祠一首錄奉李先生求教幸勿¶
效司馬稱好也呵呵¶
¶
　　經濟雄才可太平遭逢仁聖也難行共期樞筦還當軸¶
豈料彭城不返旌道啟横渠云有樂名齊魏國恥論兵¶
廟顔忠烈祀鄉土瞻拜儀容儼若生字愚子邱霽稿¶
¶
　　劉廷美寄瀼西詩并柬(行楷書)¶
¶
<pb:KR3h0070_WYG_344-20a>¶
　　鄙詩一首用致逺懐錄寄瀼西鄉兄至契閣¶
下希笑覽焉¶
¶
　　塞雁南飛日書來見故情大夫新拜寵髙士舊知名官¶
簡餘閒少心勞太瘦生春風阿閣上重聴鳳凰鳴辱友¶
劉珏¶
¶
　　張汝弼栽杏詩簡¶
¶
　　友弟張弼頓首貳教用亨先生執事禮闈之火區區幸¶
得無恙不勝幸矣秋間事尚未知何如今日企羨執事¶
<pb:KR3h0070_WYG_344-20b>¶
之優遊清適猶跨鸞鶴而翔寥廓也何可得哉火後移¶
館偶賦栽杏一詩敢敦呈左右用發八千里外之一笑¶
詩曰玉河東畔春坊裏借得閒齋寄此身偶見擕來山¶
杏好買栽不計客囊貧孤根元荷乾坤力嫰葉都含雨¶
露春擬醉紅雲香霧底曲江風景一番新¶
¶
　　張亨父會稽山水詩帖(楷書烏絲闌)¶
¶
　　朝散塗山世屢移越中濠上盡堪疑奠山平土神功逺¶
九域何妨遍禹祠　塗山¶
¶
<pb:KR3h0070_WYG_344-21a>¶
　　萬壑千巖一鑑中酒船搖蕩藕花風清歌落日思狂客¶
可得風流萬古同　鑑湖¶
¶
　　碧樹寒巖與世辭丹功惟有冷泉知一般天地飛升去¶
何處仙山日月遲　葛仙井¶
¶
　　一掬蒼波歛衆川雨晴時墮赤䦨前滿亭涼思誰禁得¶
倚杖來吟秋水篇　望海亭¶
¶
　　髙寺多風易落花漫憐宫界足烟霞數村荒樹山鐘外¶
不辨逍遙隱吏家　梅山寺¶
¶
<pb:KR3h0070_WYG_344-21b>¶
　　津口無風波不興棹郎將艇勸郎登山明水秀不歸去¶
日暮秋濤子細乗　西陵渡¶
¶
　　南風雨過若耶深蓮女菱歌亂别心後夜繁霜凋綠盖¶
洞房歸去理秋砧　若耶溪¶
¶
　　聞道飛來一夕間瑯琊秀色越中看何年肯補鼇峰闕¶
絶頂安身待羽翰　飛來峰¶
¶
　　一江秋水澹無情一葬曹娥便有名抵死不忘忠孝理¶
有靈須婐屈先生　曹娥江¶
¶
<pb:KR3h0070_WYG_344-22a>¶
　　區中不見巨鼇來陸海天成紫翠堆秦帝望仙仙更逺¶
兹山真是小蓬萊　小蓬萊¶
¶
　　巖洞冥冥一穴虚禹咨山鬼䕶藏書皇靈肯念民多事¶
煥啟𤣥文示古初　禹穴¶
¶
　　内史風流頗放形半酣隨筆序蘭亭為誰一唱三興感¶
樂極悲來萬古情　蘭亭¶
¶
　　樂生誰不慕彭籛可是商時好古賢遲死不曽聞大道¶
山中鹿豕亦長年　彭山¶
¶
<pb:KR3h0070_WYG_344-22b>¶
　　俯仰乾坤一嘯吟舊遊回首幾浮沉三山浪比三鼇島¶
誰見仙人戲碧岑　三山¶
¶
　　宛委山顛古石臺苗龍去後少仙才月明昨夜聞清唳¶
白石先生化鶴回　降仙臺　婁江張泰¶
¶
　　侯東樵孤松詩帖(草書)¶
¶
　　孤松隙處漏寒雲𢎞景山中自有春老鶴踏殘枝上月¶
白衣不受世間塵碧隂落落垂書榻金粉飄飄襲醉身¶
劚得茯苓和石煮始知天地有閒人東樵侯方¶
¶
<pb:KR3h0070_WYG_344-23a>¶
　　姚公綬書溪東篇(行書)¶
¶
　　賢哉許仲子孝友乃其徳藕花溪水東置此一區宅兄¶
存既能讓兄亡心不易豈惟讓其居潤色可為則朝開¶
溪上忩旭日蕩波色暮歸溪上舟渚禽飛格格三子森¶
如玉長作芹泮客進道觀逝川晝夜窮簡册尋常登龍¶
門變化奮六翮仲季事畎畝黽勉動稼穡春祈嵗十千¶
秋取禾三百嬉嬉婦子間啟處足衣食閒暇陳八簋邀¶
我話疇昔我在兄弟行年齒髯鬢白醇醪常我醉醉卧¶
<pb:KR3h0070_WYG_344-23b>¶
月下石情猶不自已臨流曽促席惟余母黨親仲子立¶
行特南風藕花開錦雲手可摘觀魚倚䦨檻意趣互閑¶
適相去雖宻邇别去輒馳憶田間固無營欲屢何可得¶
有時來吾村需我以文墨為書溪東篇層空動瑤碧成¶
化甲辰六月二日表兄姚綬書於江南水竹村¶
¶
　　姚公綬贈金良徳詩¶
¶
　　御史大夫金豸冠兩廣節鉞得一韓民懐吏畏邊患息¶
信賞必罰嚴而寛偉哉廟堂梁棟具出將暫作邦家翰¶
<pb:KR3h0070_WYG_344-24a>¶
萬里何曽遺故舊惠扇重若青琅玕扇中畫景掃凡俗¶
振然三鷺浴清湍綠楊風髙野岸濶潔白疑在西雝看¶
將門難弟皎玉雪謂有此弟兄尤難奉揚仁惠弗敢後¶
嗟予衰病狎鷗鳥無夢爭趨鷺與鸞因君保此需白戰¶
强顔一笑登詩壇成化癸巳六月廿有一日姚綬為金¶
良徳書於天光雲影亭(弗敢後下疑有脱句)¶
¶
　　姚公綬書贈菊坡髙士詩帖¶
¶
　　堂偏有地栽叢菊菊外無塵結小亭何處滿籬秋爛爛¶
<pb:KR3h0070_WYG_344-24b>¶
此中清景月冥冥主人自對多青眼若個相㸔是白丁¶
能屈王𢎞送酒使謾勞陸羽煮茶經重陽定不嫌皆醉¶
舉世惟應笑獨醒君已種來酬逸興我將分去對頽齡¶
從教五栁當門碧忽見南山向晚青須挿滿頭成眷戀¶
籬邊開口重丁寧谷間飲水知甘味卷裡題詩頌徳馨¶
朝拾落英和湛露夜吟蓬髩帶疎星曽容翠竹陪孤主¶
莫把春光嘆易零三徑宛存頻雁蕩一舟常許度鳬汀¶
風景似仙家山厨飰熟麻恐人知姓氏避地隔烟霞流¶
<pb:KR3h0070_WYG_344-25a>¶
水一溪雨種桃千樹花莫教漁父識出向世間誇¶
¶
　　姚公綬送雲東逸史雜詩卷¶
¶
　　東風吹雨不終日東風吹酒不上面送君鼓棹歸錢塘¶
問君定在何時見君言清明三月三桃紅李白皆相似¶
放舟直抵水竹村醉欲題詩大雲寺　酌橘奕于中心¶
堂贈别　綬¶
¶
　　臘盡分擕此水頭經春厯夏又逢秋白蘋半沒來時路¶
綠樹重維去日舟沈約病腰多瘦瘦張翰歸興獨悠悠¶
<pb:KR3h0070_WYG_344-25b>¶
一行一住情何限雲影蟬聲驛外樓　留别姑蘇呉元¶
璧時元璧病酒不得會故於詩及之閏六月二十日綬¶
採藥不採芝以芝名藥色常來佩蘭人親薫自朝夕¶
種竹多近水取鈎曽釣魚客來知姓氏節下亦堪書¶
¶
　　右五言絶二首丹邱¶
¶
　　松門早已為君開何事期君竟不來想是落花泥尚濕¶
嬾移雙屐向蒼苔¶
¶
　　一尊欲向竹間開常日愁無好客來獨酌有時還獨醉¶
<pb:KR3h0070_WYG_344-26a>¶
碧溪明月照蒼苔　初夏招陳惠民遊五畝園不果以¶
此柬之姚綬¶
¶
　　鳬鷖渡口烟蒙樹蘆荻藂邊月暎沙絲竹一船詩共酒¶
風流不羨五侯家¶
¶
　　竹下幽亭竹外山山中流水日潺湲一彈古調無人愛¶
只有白雲相與閒¶
¶
　　霜落吳江楓葉殷酒船輕蕩過前山如何毛骨清如許¶
月在蘆花淺水間¶
¶
<pb:KR3h0070_WYG_344-26b>¶
　　孤鶩舟邊見白蘋山横秋氣樹迷津櫓聲咿&KR2374;誰家去¶
疑訪成都賣卜人　題日者孫翁　綬¶
¶
　　姚公綬咏物詩册¶
¶
　　片片鱗鱗傳粉初夜來青女定躊蹰鴛鴦披素朝凝慣¶
翡翠生華露結餘寒氣簷端先積聚暖梢隟處後消除¶
戴家茅屋山隂雪致客迴船恐未如　霜瓦¶
¶
　　兒童嬉戲捻窩成空洞燃膏晃眼明户外素光隨手滅¶
案頭虚白帶寒生獨饒金剪三更凍相似銀釭一味清¶
<pb:KR3h0070_WYG_344-27a>¶
問昔孫康曽用否憐余卒嵗事長檠　雪燈¶
¶
　　竿老如松可棟梁新煩匠氏結茅堂牖明月散湘雲影¶
椽近風飄粉節香酒甕少時浮沆瀣鄰家今日見裘羊¶
涼聲撼動秋如此棄置籃輿也不妨　竹屋¶
¶
　　溪藤剪綴玉生光非幕非幃稱我床雪作流蘇纔得似¶
繭為房舍豈能方招邀梅月情同潔勾引梨雲夢獨香¶
漢武昔年如見此肯將甲乙漫收藏　紙帳¶
¶
　　地不多寛僅一方書堆四角卧中央十升為度應難並¶
<pb:KR3h0070_WYG_344-27b>¶
咫尺於人未可量有酒待需勞婦置無屏能掩倩雲防¶
渠渠夏屋潭潭府空為兒孫計肯堂　斗室¶
¶
　　三尺分光夜照書書窓坐對夜何如新涼可近知秋到¶
繼晷相親是晝餘几案過髙徒自累文房資助不為虚¶
銅盤絳燭嗟何補不照逃亡照綺疏　短檠¶
¶
　　鑄來便覺類胎仙分頸含香細吐烟立對匡廬當此日¶
飛歸華表是何年首山材質終成器坎水鳴飛若聞天¶
警露無因秋夜静炷薫移近枕屏前　銅鶴爐¶
¶
<pb:KR3h0070_WYG_344-28a>¶
　　工巧成杯細鈒彫物形何事不能逃雙螯直立人驚畏¶
八足横行酒動搖烏有先生當用續無腸公子不須招¶
夜深徧席三巡處紅燭光中儼上潮　銀蟹杯¶
¶
　　毛自山中短褐來霜鋒揮霍别長才足奔月窟非徒爾¶
錐畫沙場亦快哉君不中書因老大子能作傳重徘徊¶
無由一問江淹事幾見花從夢裡開　兔毫筆¶
¶
　　修斵孤桐不記年於今零落又無絃文侵蛇腹交加㫁¶
穴與龍池咫尺連幾㸃殘徽星散去雙馳逸足雁迴旋¶
<pb:KR3h0070_WYG_344-28b>¶
牙期相對嗟何及涸盡當時碧澗泉　破琹¶
¶
　　鍛葉為筒竅引聲昔人網得借龍名慿金幻出於中巧¶
比竹吹來分外清楊子半酣聊托興桓生三弄不勝情¶
仙翁約我瑤池去更欲桃花樹下鳴　銕笛¶
¶
　　晨興初對不能離開匣登臺似有期落月在梁非夢見¶
初霜侵鬢是心知唐鬟婀娜難勝髻張敞風流且畫眉¶
莫為日髙忘拂拭塵昏安可别妍媸　曉鏡¶
¶
　　鍛成雙股配柔剛疊就雙鋒自歛芒巧匠誇工氷雪瑩¶
<pb:KR3h0070_WYG_344-29a>¶
佳人到手嵗年長割開素繭還憐蛹裁破文鴛不近鴦¶
恐墮吳淞無網處錯教人認作魚腸　剪刀¶
¶
　　雪剪香羅小小裁隨人只向袖中來春兼錦字人如玉¶
夜拭銀筝月似杯羃首肯嫌膏被髮留痕争怕淚盈腮¶
鮫人亦有閒機杼借織生綃恐致猜　手帕¶
¶
　　時製為巾重裹頭功須挑織線纎柔目張不為忙中減¶
綱舉都從頂上收小岸烏紗頻照鏡輕籠白髮淡宜秋¶
共言乞得天孫巧借問佳人果是不　網巾¶
¶
<pb:KR3h0070_WYG_344-29b>¶
　　莫剪鴛鴦製合歡帛中棲纊禦嚴寒公孫用布原非儉¶
兄弟同衾亦自安薄煖侵膚春在繭㣲温塞枕絮成團¶
抱禂相近宵征者星在東欄漏未殘　綿被¶
¶
　　美人絲縷藉渠纒百轉千回斷復連共處閨房消白日¶
獨隨刀尺度流年短長有限惟營繞寛窄無多競取憐¶
至節添功須此出手中應得借餘妍　線板¶
¶
　　東井青絲閲嵗年亭深塵静只髙懸轉來最喜銀床滑¶
汲去全慿玉虎牽㫁響有時秋月下連聲無數曉風前¶
<pb:KR3h0070_WYG_344-30a>¶
九迴腸為春愁役更似河車不住旋　轆轤¶
¶
　　編草成襟袖可無剪裁誰箇費工夫帶烟農父徂畛隰¶
披雪漁翁入畫圖鷺羽能添新趣向羊裘不換舊規模¶
得渠便不愁風雨短棹春江獨自娛　蓑衣¶
¶
　　三尺惟慿一縷緡竿頭搖颺屬漁人近牽杜若洲前月¶
逺繫桃花浪裏春自分髙風能補衮誰言獨繭可為綸¶
相持去約任公子用掣如山截海鱗　釣絲¶
¶
　　飛雪無由沾縞袂歸途有分失烏衣不隨栁絮依稀去¶
<pb:KR3h0070_WYG_344-30b>¶
常逐梨花自在飛夢㫁玉樓驚月落愁迷粉蝶送春歸¶
黄泥墳上堂存否華髮坡翁可暫依　白燕¶
¶
　　角雜青紅刺亦多摘防傷手更如何出湖蕩槳風初起¶
分葉移船水不波翻覆謾勞雙眼力徃迴相趁一聲歌¶
夕陽歸路擕筐筥秋滿蘋花㸃碧莎　採菱¶
¶
　　竹半過牆殞在林露梢零落選苔深粉銷已識風香逺¶
斑在端疑淚㸃侵入剪且供閨婦手裁冠殊稱野人心¶
錦䙀更鍚佳名號好為堂前稚子吟　筍籜¶
¶
<pb:KR3h0070_WYG_344-31a>¶
　　朝露纔晞便趂風髙低去住任西東舞猶白雪還鋪逕¶
繫向游絲只在空啄啄江頭知鳥雀行行隄上看兒童¶
章臺走馬春歸矣飛逐雕鞍得蹔同　栁絮¶
¶
　　送不須期嗅不消穿簾淡淡忽迢迢雨從曲徑開時濺¶
風自中林隙處飄和露上衣驚寢曙薫人到枕可憐宵¶
玉壺若扣鴛鴦事安得虹飛百里橋　花香¶
¶
　　樹底枝頭見漸稀紛紛紅白㸃苔衣雨中過眼千嬌失¶
風外傷心一片飛故態似隨蝴蝶化殘香疑道晚春歸¶
<pb:KR3h0070_WYG_344-31b>¶
丁寧童僕無輕掃尚把餘妍媚夕暉　花落¶
¶
　　少時嘗見先君子松雪公誦謝宗可咏物百首亦能記¶
其一二邇來五十餘年四方馳逐百事萃心忘去久矣¶
𢎞治戊申七月因與式之輩晚酌聞其所誦謝詩三首¶
重有感焉即席依韻追次八月四日自蘇還抵平望偶¶
自賦三十餘首子旬頗鋭志此藝因以此紙作烏絲就¶
其廣長書凡二十六首付與見余感今思昔者又將托¶
此以傳旬尚勉之雲東逸史記¶
¶
<pb:KR3h0070_WYG_344-32a>¶
　　又云因余甥伍式之誦宗可韻用之為剪刀手帕白燕¶
詩凡三首公綬¶
¶
¶
¶
¶
¶
¶
<pb:KR3h0070_WYG_344-32b>¶
¶
¶
¶
¶
¶
¶
¶
¶
　　六藝之一錄巻三百八十六¶
¶

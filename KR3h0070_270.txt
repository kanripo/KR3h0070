# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.866324
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 270
<pb:KR3h0070_WYG_270-1a>¶
　　欽定四庫全書¶
¶
　　六藝之一録卷三百十二　　　錢唐倪濤撰¶
¶
　　歴朝書譜二¶
¶
　　帝王妃后二¶
¶
　　唐¶
¶
　　髙祖¶
¶
　　唐髙祖諱淵字叔徳姓李氏隴西成紀人也性寛仁¶
襲封唐公隋義寧初歴拜大丞相進封唐王武徳元¶
<pb:KR3h0070_WYG_270-1b>¶
年即皇帝位廟號髙祖(唐書本紀)¶
¶
　　竇臮述書賦語見一百四十一卷¶
¶
　　髙祖書師王襃得其妙故有梁朝風格焉(述書賦注)¶
隋鄭州刺史李淵為子祈疾䟽大業二年行書在鄠¶
縣(金石表)¶
¶
　　太宗¶
¶
　　太宗諱世民髙祖次子也為人聰明英武有大志諡¶
曰文¶
¶
<pb:KR3h0070_WYG_270-2a>¶
　　唐太宗李氏諱世民髙祖之次子有隋末首建大議¶
起太原入長安取天下如運諸掌故史稱除隋之亂¶
比跡湯武致治之美庶幾成康夫可謂近古之英主¶
方天下混一四方無虞乃留心翰墨粉飾治具雅好¶
王羲之字心摹手追出内帑金帛購人間遺墨得真¶
行草二千二百餘紙來上萬機之餘不廢模倣先是¶
釋智永善羲之書而虞世南師之頗得其體太宗乃¶
以書師虞世南然嘗患戈脚不工偶作戬字遂空其¶
<pb:KR3h0070_WYG_270-2b>¶
戈令世南足之以示魏徴徴曰今窺聖作惟戬字戈¶
法逼真太宗歎其髙於藻識然自是益加工焉世南¶
既亡以褚遂良侍書凡人間所上羲之帖惟遂良䆒¶
其真贋故所學尤勝嘗謂朝臣曰書學小道初非急¶
務時或留心猶勝棄日然亦未有不學而得者朕少¶
時臨陣料敵以形勢為主今吾學書亦然又嘗作筆¶
法指意筆意三說以訓學者盖所得其在是歟復善¶
飛白一日宴三品以上於𤣥武門作飛白以賜臣下¶
<pb:KR3h0070_WYG_270-3a>¶
乘酒争取以為娛樂置洪文舘選貴遊子弟有字性¶
者出禁中所藏書令斆學焉海内有善書者亦皆追¶
入舘由是十年間翕然向化一日作真草屏幛以示¶
羣臣其筆力遒勁尤為一時之絶又嘗賛羲之傳痛¶
論字學固亦見其髣髴觀夫淵源變態出於筆端者¶
信非一日之習其所由来逺矣今御府所藏一十有¶
四　正書　詔勅　行書　詔勅　道德勅　禊宴¶
詩　江叔帖　藝韞帖　好謙帖　真蹟帖　枇杷¶
<pb:KR3h0070_WYG_270-3b>¶
子帖　魏仲思改名勅　草書　九仙門勑　晚來¶
勅　手勑　無為帖(宣和書譜)¶
¶
　　太宗於右軍之書特留眷賞貞觀初下詔購求殆盡¶
遺逸萬機之暇備加執玩蘭亭樂毅尤聞寳重(武平一徐¶
氏法書記)¶
¶
　　太宗則備集王書聖鍳旁啟(詳見百四十一卷)註云當貞觀¶
中鳩集二王真迹徴求天下併充御府(述書賦)¶
¶
　　太宗為飛白書鸞鳯螭龍四字筆勢驚絶謂司徒長¶
<pb:KR3h0070_WYG_270-4a>¶
孫無忌吏部尚書楊師道曰朔旦舊俗必用衣及物¶
相賀今各賀卿飛白書(金壺記)¶
¶
　　唐晋祠銘温泉銘魏鄭公碑俱太宗御製御書(詳見前)¶
太和中宋國公李令問孫芳詣闕進髙祖太宗所賜¶
衛公靖官告勅書手詔等十餘卷内四卷太宗文皇¶
帝筆迹文宗寳惜不能釋手其佩筆尚堪書金装木¶
匣製作精巧帝並留禁中令書工模寫本還之(舊唐書李¶
靖傳)¶
¶
<pb:KR3h0070_WYG_270-4b>¶
　　唐太宗躬擐甲胄出入行陣親與羣雄搏戰而勝之¶
計其勇健虓武豈復翰墨間人也官法帖帝王部中¶
有太宗書真行千餘字觀其用筆精工法度粹美雜¶
之二王帖中不能辨也而其雄邁秀傑之氣則冠諸¶
書者嗚呼盛哉宜其備文武之大美兼聖賢之能事¶
除隋之亂比跡湯武致治之美庶幾成康雖数千年¶
慨然可想也此書畫目是其真蹟前數行亦自有法¶
可愛乙酉仲夏柯山東堂書(張耒宛丘集)¶
¶
<pb:KR3h0070_WYG_270-5a>¶
　　唐太宗屏風書余從兄季平家所藏盖從祖紹興初¶
為江西漕属以重賂得於北人之南渡者凡十一幅¶
皆絹素也其上雜繪禽蟲水藻之文猶隠然可認按唐¶
會要貞觀十四年四月二十二日上自為真草書屏¶
風以示羣臣筆力遒勁為一時之絶誠可寳也淳熈¶
九年冬十一月祝寛夫公濟䟦(戯鴻堂法帖)¶
¶
　　文皇嘗作真草書古帝王龜鑑語為二屏風示羣臣¶
今所存者草書耳輕俊流便宛然有右軍永興風度¶
<pb:KR3h0070_WYG_270-5b>¶
惜天骨小乏戈法猶滯後有祝寛夫姜䕫王允初跋¶
亦佳姜遂題字荒傖不知體大可笑也(弇州山人藁)¶
¶
　　高宗¶
¶
　　高宗諱治字為善太宗第九子也¶
¶
　　髙宗雅善真草𨽻飛白(墨池編)¶
¶
　　唐登封紀號文髙宗撰并行書碑側正書又小字書¶
(金石録)¶
¶
　　髙宗咸亨中御飛白書題金字波若碑永淳中御札¶
<pb:KR3h0070_WYG_270-6a>¶
又飛白書一飛字題寺壁(裴漼嵩岳少林寺碑)¶
¶
　　宋淳化閣帖第一卷弔江叔帖叔藝韞多材帖答進¶
枇杷并移營五橋南二帖皆髙宗書(東觀餘論)¶
¶
　　永徽七年夏四月御安福門書慈恩寺碑文(舊唐書本紀)¶
髙宗初扶牀將戲弄筆左右試置紙於前乃亂畫滿¶
紙角邉畫處成草書勅字太宗遽令焚之不許傳外¶
(酉陽雜爼)¶
¶
　　髙宗嘗為飛帛書賜侍臣賜戴至徳曰汎洪源俟舟¶
<pb:KR3h0070_WYG_270-6b>¶
楫郝處俊曰飛九霄假六翮李敬𤣥曰資啓沃罄丹¶
誠崔知悌曰竭忠節賛皇猷皆意見於辭云(唐書戴至徳傳)¶
龍朔二年四月上自為書與遼東諸將謂許敬宗曰¶
許圉師嘗自愛書可於朝堂開示圉師見甚驚喜私¶
謂朝官曰圉師見古蹟多矣今觀聖蹟兼絶二王鳯¶
翥鸞廽實古今書聖也(法書要録)¶
¶
　　潤州栖霞寺是梁處士明山賔故宅帝特為製碑文¶
親書於石論者榮之(舊唐書明崇儼傳)¶
¶
<pb:KR3h0070_WYG_270-7a>¶
　　帝嘗營奉天宫田遊巖舊宅直宫左詔不聼毁天子¶
自書榜其門曰隠士田逰巖宅(唐書田逰巖傳)¶
¶
　　中宗¶
¶
　　中宗諱顯髙宗第七子也¶
¶
　　正月八日立春内出綵花賜近臣武平一應制詩成¶
中宗手勅批云平一年雖最少文甚警新今更賜花¶
一枝以彰其美(唐詩紀事)¶
¶
　　中宗書述聖紀題䟦已見¶
¶
<pb:KR3h0070_WYG_270-7b>¶
　　睿宗¶
¶
　　睿宗諱旦上元二年封相王髙宗第八子也好學通¶
訓詁工草隸書(唐書本紀)¶
¶
　　帝性淳和好書史尚古質書法正體不樂浮華(述書賦注)¶
¶
　　竇臮述書賦　見一百四十一卷¶
¶
　　唐延和元年七月改故建國寺為大相國寺睿宗御¶
書碑額為一絶(圖畫見聞志)¶
¶
　　睿宗書昇中述志碑及龍興聖教序武士彠碑諸題¶
<pb:KR3h0070_WYG_270-8a>¶
跋俱見前¶
¶
　　𤣥宗¶
¶
　　𤣥宗諱隆基睿宗第三子也性英㫁多藝善八分書¶
(舊唐書本紀)¶
¶
　　唐明皇諱隆基睿宗第三子也其英武該通具載本¶
紀臨軒之餘留心翰墨初見翰苑書體狃於世習鋭¶
意作章草八分遂擺脫舊學觀其批張九齡表賜裴¶
耀卿詩與夫嘉賔之勅五王之贊議者言其豐茂英¶
<pb:KR3h0070_WYG_270-8b>¶
特斯亦天禀如八分書北京義堂與東岳封襌碑雖¶
出於當時學士共相摹勒然其風格大體皆有所授¶
竇臮賦其書以謂風骨巨麗碑板峥嶸思如泉而吐¶
鳯筆為海以吞鯨亦足以状其瑰偉也今御府所藏¶
二十有五　隸書　五王贊　法空字　喜雪篇¶
太一字　行書　賜趙宣王等勑　訪道勅　嘉賔¶
勅　賜李含光勑二　批答李含光表修齋二　批¶
答李含光表謝賜　批答李含光表投璧　批答李¶
<pb:KR3h0070_WYG_270-9a>¶
含光表起居　批答李含光表香信　批答李含光¶
表謝修功徳　批答張九齡謝知制誥　批答楊勵¶
俗等表　批答裴耀卿等雪篇表　批答裴耀卿等¶
賀雨表　批答裴耀卿等奏謝宣示聖㫖表　賜裴¶
耀卿等詩　鶺鴒頌　送虗巳赴蜀川詩　春臺望¶
雜言(宣和書譜)¶
¶
　　竇臮述書賦語見一百四十一卷¶
¶
　　開元天寳皇帝仁孝慈和兼負英㫁好圖畫少工八¶
<pb:KR3h0070_WYG_270-9b>¶
分書及章草殊異英特開元中八分書北京義堂西¶
岳華山東岳封禪碑雖有當時院中學士共相摹勒¶
然其風格大體皆出自聖心(述書賦注)¶
¶
　　唐明皇工八分章草豐茂英特初張說為麗正殿學¶
士獻詩明皇自於彩箋上八分書讃(周越古今法書苑)¶
¶
　　𤣥宗開元中親注孝經并製序八分書之立於國學¶
(程大昌演繁露)¶
¶
　　開元十五年以司馬承禎王屋所居為陽䑓觀上自¶
<pb:KR3h0070_WYG_270-10a>¶
題額(舊唐書)¶
¶
　　開元十六年帝自擇廷臣為諸州刺史詔宰相諸王¶
御史以上祖道洛濵盛具奏太常樂帛舫水嬉命髙¶
力士賜詩令題座右帝親書且給紙筆令自賦(唐詩紀事)¶
開元十七年宋璟為尚書右丞相張説為左丞相源¶
乾曜為太子少傅同日拜有詔大官設饌太常奏樂¶
會百官尚書省吏堂帝賦三傑詩自冩以賜(唐書宋璟傳)¶
張說嘗自製其父丹州刺史隲碑文𤣥宗聞之御書¶
<pb:KR3h0070_WYG_270-10b>¶
其碑額賜之曰積善之墓又𤣥宗為說自製神道碑¶
文御筆賜諡曰文貞(唐書張說傳)¶
¶
　　上幸東都還京師因校獵於城南經盧懐慎别業遣¶
中書侍郎蘇頲為其碑文上自書焉(舊唐書盧懐慎傳)¶
太子賔客韓思復卒天子親題其碑曰有唐忠孝韓¶
長山之墓(唐書韓思復傳)¶
¶
　　紅樓中有𤣥宗題詩草八分每一篇一體(鄭嵎津陽門詩注)¶
宋道士柴通元居承天觀即唐軒遊宫有明皇詩石¶
<pb:KR3h0070_WYG_270-11a>¶
及所書道徳經二碑(宋史方技傳)¶
¶
　　唐明皇書陜州盧奐㕔事讃¶
¶
　　唐明皇書鶺鴒頌¶
¶
　　唐明皇書謁𤣥元廟詩¶
¶
　　唐明皇書裴光庭碑¶
¶
　　唐明皇涼國大長公主碑¶
¶
　　唐明皇金仙長公主碑¶
¶
　　唐明皇武部尚書楊珣碑¶
¶
<pb:KR3h0070_WYG_270-11b>¶
　　唐明皇書泰山銘¶
¶
　　唐明皇書孝經¶
¶
　　已上題䟦已見¶
¶
　　肅宗¶
¶
　　肅宗諱亨𤣥宗第三子也性純孝好學天寳十五載¶
即皇帝位於靈武(本紀)¶
¶
　　唐肅宗諱亨明皇第三子也天性仁孝好學不倦明¶
皇酷愛與諸子異開元二十五年乃立為皇太子明¶
<pb:KR3h0070_WYG_270-12a>¶
皇幸蜀父老遮道乞留太子平賊盖當時人心已知¶
歸矣迨其以天下元帥提孤軍抗衡漁陽卷地之衆¶
日消月化雷驅電掃終使海嶽一清宗廟如故真不¶
愧主噐之託也即位之明年遣韋見素迎上皇自蜀¶
還京使明皇感悟自謂吾始得為天子父不其美歟¶
其盛徳成功雖未足以比迹湯武而至于削平禍亂¶
再造唐室亦傑然用武之君是以若郭子儀李光弼¶
之徒真天下豪傑之士功名為中興第一皆肅宗善¶
<pb:KR3h0070_WYG_270-12b>¶
將將而能御之要知英主自有真也肅宗早嵗時明¶
皇為選佳士如賀知章等侍讀左右氣味漸摩曾非¶
一日又當明皇在御以行書八分章草書為時矜式¶
肅宗以子職侍東宫方温凊定省間得無過庭之訓¶
是宜行書亦有家法而其氣韻與能字者争衡也今¶
御府所藏行書七　賜李含光勅二　批答郭子儀¶
表　批答李季卿表　批答李含光表修齋　批答¶
李含光表錫縑　批荅李含光表修功徳(宣和書譜)¶
<pb:KR3h0070_WYG_270-13a>¶
唐多心經天寳九載皇太子亨書工部尚書來曜碑¶
上元二年肅宗御篆額(金石録)¶
¶
　　薛紹彭收肅宗千文(米芾書史)¶
¶
　　代宗¶
¶
　　代宗諱豫肅宗長子也聰明寛厚好學强記通易象(本紀)¶
唐代宗諱豫肅宗長子也明皇諸孫百餘人代宗最¶
長為嫡皇孫聰明寛厚喜怒不形於色好學強記深¶
於易象宵旰之暇留心翰墨於行書益工大抵有唐¶
<pb:KR3h0070_WYG_270-13b>¶
自太宗以還世相祖襲至代宗家學未墜論其筆力¶
則有非太宗明皇超邁之氣然亦有足觀者今及見¶
者春日雨晴燕諸王與中秋月夜之詩筆法勁媚¶
尚可以追配昔人云今御府所藏行書七¶
¶
　　南郊口號　嵗功賛　守嵗詩　中秋月夜詩　秋¶
日詩　重陽詩　春日雨晴燕諸王詩(宣和書譜)¶
¶
　　唐慈恩寺常住莊地碑大歴六年代宗篆額(金石録)¶
唐批答沙門佛藏表代宗書在京兆府(金石略)¶
¶
<pb:KR3h0070_WYG_270-14a>¶
　　徳宗¶
¶
　　徳宗諱适代宗長子也(本記)¶
¶
　　唐徳宗諱适代宗長子也初在宗藩譽望已著性識¶
强敏一經於目徃徃不待學而能其所以自任者亦¶
復如此齒胄之年便為統帥既總萬幾頗勵精治道¶
思前王能事以壮大猷故羣臣章奏來上皆即批答¶
筆無滯思翰墨落落可觀大抵唐以文皇喜字書之¶
學故後世子孫尚得遺法至於張官置吏以為侍書¶
<pb:KR3h0070_WYG_270-14b>¶
世不乏人良以此也陸贄以内相輔賛奏牘動千百¶
言度其可否從違常與贄所陳相當而流離兵火遺¶
散不復收是以存者無幾觀其行書筆意亦不愧前¶
人云今御府所藏行書一　批答趙惠伯表(宣和書譜)¶
貞元元年河中平馬燧還太原德宗賜燧宸扆台衡¶
二銘燧至太原乃勒二銘於起義堂西偏帝為題額¶
(舊唐書馬燧傳)¶
¶
　　劉禹錫代杜相公謝手詔表注云詔後批云朕自書¶
<pb:KR3h0070_WYG_270-15a>¶
(文苑英華)¶
¶
　　唐批答河中尹渾瑊賀表徳宗書在京兆府(金石略)¶
¶
　　順宗¶
¶
　　順宗諱誦徳宗長子也為人寛仁喜學藝善隸書¶
建中元年為皇太子徳宗為詩并他文賜大臣者皆¶
令上書之(順宗實録)¶
¶
　　貞元五年李晟與侍中馬燧見於延英殿詔有司各¶
圖其像於舊臣之次仍令皇太子書是命紀於壁焉¶
<pb:KR3h0070_WYG_270-15b>¶
復命皇太子書其文以賜晟晟刻石於門左(舊唐書李晟傳)¶
帝至自梁李晟以戎服見三橋帝紀其功自文於碑¶
勅皇太子書立於東渭橋以示後世又令太子録副¶
以賜(唐書李晟傳)¶
¶
　　唐段秀實碑貞元元年徳宗撰皇太子誦行書麟徳¶
殿宴羣臣詩貞元四年徳宗撰皇太子誦行書韋皋¶
紀功徳碑貞元二十年徳宗撰皇太子誦正書(金石録)¶
¶
　　憲宗¶
¶
<pb:KR3h0070_WYG_270-16a>¶
　　憲宗諱純順宗長子也¶
¶
　　元和四年七月御製前代君臣事迹十四篇書於六¶
扇屏風出書屏以示宰臣(舊唐書本紀)¶
¶
　　文宗¶
¶
　　文宗諱昻穆宗第二子也¶
¶
　　太和八年御寫周易義五道示羣臣(舊唐書本紀)¶
¶
　　開成四年上已曲江賜宴羣臣賦詩裴度以疾不能¶
赴文宗遣中使賜度詩仍賜御札曰朕詩集中欲得¶
<pb:KR3h0070_WYG_270-16b>¶
見卿唱和詩故令示此(舊唐書裴度傳)¶
¶
　　宣宗¶
¶
　　宣宗諱忱憲宗第十三子帝雅好儒士當時以大中¶
之政有貞觀之風焉(舊唐書本紀)¶
¶
　　唐宣宗諱忱憲宗第十三子也性嚴重寡言宫中以¶
為不慧然精於聼㫁而專事明察其所以黜陟臣下¶
皆出於己至於手寫詔勅而人一被識擢則為時之¶
榮遇大扺傷於太察而無復仁恩之意自是唐室至¶
<pb:KR3h0070_WYG_270-17a>¶
宣宗而復蹇矣當時法書之盛如裴休輩尚能追歩¶
顔桞故諸宗承襲太宗之學皆以翰墨流傳至宣宗¶
復以行書稱盖其典刑猶在也今御府所藏行書三¶
賜李叢勑　賜李叢手勑　賜李叢手詔(宣和書譜)¶
嘉興天聖寺有唐宣宗真蹟(陸友研北雜志)¶
¶
　　昭宗¶
¶
　　昭宗諱曄懿宗第七子也帝攻書好文尤重儒術(舊唐¶
書本紀)¶
¶
<pb:KR3h0070_WYG_270-17b>¶
　　唐昭宗諱曄為人明倩多喜作書字初有志興復慨¶
然思得非常之材相圖囘治具惜無以助之當是時¶
錢鏐以節制領浙右雖稱臣不乏貢賦而實覇有一¶
方信英雄也然昭宗於此乃能籠絡駕馭推赤心置¶
人腹中使鏐終唐室而不二心者昭宗實有以歸之¶
也觀其以衣襟書賜鏐當時不能無意其書雖不稱¶
於世而興復之志於斯可見矣今御府所藏行書一¶
賜錢鏐衣襟書(宣和書譜)¶
¶
<pb:KR3h0070_WYG_270-18a>¶
　　竇后¶
¶
　　髙祖太穆皇后竇氏京兆始平人隋定州總管神武¶
公毅之女也善書學類髙祖之書人不能辨工篇章¶
而好存規誡(舊唐書本傳)¶
¶
　　則天皇后¶
¶
　　則天皇后武氏諱曌并州文水人也上元元年髙宗¶
號天皇皇后號天后天下謂之二聖𢎞道元年為皇¶
太后臨朝稱制天授元年后自稱皇帝改國號周長¶
<pb:KR3h0070_WYG_270-18b>¶
安五年上后號曰則天大聖皇帝(唐書本紀)¶
¶
　　唐則天順聖皇后武氏凛凛英㫁脫去鉛華脂韋氣¶
味乘髙宗溺愛而窺覦竊起遂能不出重闈深密之¶
地駕馭英雄使人人各為其用不旋踵謀移唐室使¶
之善自退託有周南卷耳之志則其用心豈减古賢¶
后妃哉惜乎不知出此乃欲以牝鷄司晨宜乎不克¶
令終而張柬之等起而正子明辟也新史貶而傳之¶
舊史以為窮妖白首良以為訓攷其出新意持臆説¶
<pb:KR3h0070_WYG_270-19a>¶
增减前人筆畫自我作古為十九字曰□(天)埊(地)□¶
(日)囝(月)○(星)□(君)□(年)□(正)□(臣)曌(照)□(戴)□(載)圀¶
(國)□(初)䥭(證)□(授)&KR1655;(人)□(聖)&KR0146;(生)當時臣下章奏與¶
天下書契咸用其字然獨能行於一世而止唐之石¶
刻載其字者知其在則天時也雖然亦本於喜作字¶
初得晋王導十世孫方慶者家藏其祖父二十八人¶
書跡摹搨把翫自此筆力益進其行書駸駸稍能有¶
丈夫勝氣今御府所藏行書一夜宴詩(宣和書譜)¶
¶
<pb:KR3h0070_WYG_270-19b>¶
　　薦福寺天后飛白題額　崇福寺武后題額(歴代名畫記)¶
周昇仙太子碑聖厯二年武后撰并行書(金石録)¶
延載初周允元除鳯閣鸞䑓平章事證聖元年卒則¶
天為七言詩傷之又自繕寫時以為榮(舊唐書周允元傳)¶
¶
　　上官昭容¶
¶
　　上官昭容名婉兒西臺侍郎儀之孫天性韶警善文¶
章自通天以来内掌詔命掞麗可觀帝即位進拜昭¶
容景雲中諡惠文(唐書本傳)¶
¶
<pb:KR3h0070_WYG_270-20a>¶
　　千福寺額上官昭容書(歴代名畫記)¶
¶
　　吕温上官昭容書樓歌序云貞元十四年友人崔仁¶
亮於東都買得研神記一卷有昭容列名書縫處(吕衡¶
州集)¶
¶
　　漢王元昌¶
¶
　　漢王元昌髙祖第七子也少好學善隸書武徳三年¶
封魯王貞觀中授華州刺史轉梁州都督改封漢王¶
(舊唐書本傳)¶
¶
<pb:KR3h0070_WYG_270-20b>¶
　　皇朝漢王元昌神堯之子也尤善行書金玉其姿挺¶
生天骨襟懐宣暢灑落可觀藝業未精過於奔放若¶
吕布之飛將或輕於去就也諸王仲季並有能名韓¶
王曹王即其亞也曹則妙於飛白韓則工於草行魏¶
王魯王即韓王之倫也(書㫁)¶
¶
　　李嗣真書後品列中上品論見一百三十八卷¶
¶
　　竇臮述書賦評見一百四十一卷¶
¶
　　漢王祖述羲獻雖在童年已精筆意(墨池編)¶
¶
<pb:KR3h0070_WYG_270-21a>¶
　　韓王元嘉¶
¶
　　韓王元嘉髙祖第十一子也少好學聚書至萬卷採¶
碑文古蹟多得異本其修身潔己内外如一當代諸¶
王莫能及者(舊唐書　書㫁附漢王後本傳)¶
¶
　　魯王靈䕫¶
¶
　　魯王靈䕫髙祖第十九子也少有善譽好學工草隸¶
貞觀五年封魏王授幽州都督改封魯王(舊唐書本傳¶
書㫁附漢王後)¶
¶
<pb:KR3h0070_WYG_270-21b>¶
　　魏王㤗¶
¶
　　魏王泰字惠褒太宗第四子也少善属文武徳三年¶
封宜都王貞觀二年改封越王徙封魏王太宗以泰¶
好士愛文學特令就府别置文學舘任自引召學士¶
㤗撰括地志詔令付祕閣貞觀二十一年進封濮王¶
(唐書　書㫁附漢王後本傳)¶
¶
　　曹王明¶
¶
　　曹王明太宗第十四子貞觀二十一年受封顯慶中¶
<pb:KR3h0070_WYG_270-22a>¶
梁州都督後歴虢蔡蘇三州刺史(舊唐書　書㫁附本傳　　漢王後)¶
曹王明行書絶時飛白亂王右軍有唐以來一人而¶
已(書史會要)¶
¶
　　范陽王藹¶
¶
　　范陽王藹魯王靈䕫次子封范陽王歴右散騎常侍¶
(唐書本傳)¶
¶
　　髙宗與魯王帖云叔藝韞多材慈深善誨藹夙奉趨¶
庭之訓早擅臨池之工聞其比來復愛飛白昨故戲¶
<pb:KR3h0070_WYG_270-22b>¶
操翰墨聊以示藹(法帖釋文)¶
¶
　　岐王範¶
¶
　　岐王範始名隆範避帝諱去二名初王鄭改封衛王¶
降封巴陵進王岐為太常卿累遷太子太𫝊開元十¶
四年薨册書贈惠文太子範好學工書愛儒士聚書¶
畫皆世所珍(唐書本傳)¶
¶
　　竇臮述書賦評見一百四十一卷¶
¶
　　𤣥宗諸子¶
¶
<pb:KR3h0070_WYG_270-23a>¶
　　唐石臺道德經其經文御書其注皆諸王所書羣臣¶
請立道徳經奏荅并書注諸王列名附唐𤣥宗諸子¶
三十人字皆一體(集古録)¶
¶
　　壽王瑁¶
¶
　　壽王瑁𤣥宗第十八子母武惠妃寵傾後宫宫中常¶
呼為十八郎開元十三年封壽王二十三年改名瑁¶
(舊唐書本傳)¶
¶
　　唐天章雲篆碑碑隂文壽王清書在蜀州青城山(墨池¶
<pb:KR3h0070_WYG_270-23b>¶
編)¶
¶
　　臨川公主¶
¶
　　臨川公主(太宗女)韋貴妃所生下嫁周道務主工籀隸¶
能属文髙宗立上孝徳頌帝下詔褒荅永徽初進長¶
公主恩賞卓異(唐書本傳)¶
¶
　　晉陽公主¶
¶
　　晋陽公主(太宗女)字明逹㓜字兕子文徳皇后所生主¶
臨帝飛白書下不能辨(唐書本傳)¶
¶
<pb:KR3h0070_WYG_270-24a>¶
　　梁¶
¶
　　太祖¶
¶
　　太祖皇帝姓朱氏宋州碭山午溝里人名温更名晃¶
(梁本紀)¶
¶
　　梁太祖朱氏諱温批答賀表行書字體雖純熟然乏¶
氣韻當是筆吏所書方時温以唐之臣子盗竊神噐¶
故多引瑞物為受命之符唐王天下以土徳而繼土¶
者莫若金於是梁以金承之而色尚白所有之郡縣¶
<pb:KR3h0070_WYG_270-24b>¶
至有以白烏白兎白鸚鵡白鹿為獻者此表獻白鹿¶
也其奏章之臣則有若韓建有若楊陟有若薛貽矩¶
實在開平即位之嵗是其區區急於符契以厭人心¶
曾不知三代受命不約而應如黄龍負舟銀溢山赤¶
烏流王屋以表殊休者亦固有自特其承正統又歴¶
年滋久實無非應天順人而作如温者偶以黄巢餘¶
黨乘不利之際初云歸順終乃攘奪其自視治世一¶
顯諸侯為不足况復區區引符命哉今御府所藏行¶
<pb:KR3h0070_WYG_270-25a>¶
書一　御批祥瑞表(宣和書譜)¶
¶
　　末帝¶
¶
　　梁末帝諱瑱太祖温第四子也以唐文徳元年生於¶
東京美容儀為人沈厚未嘗妄語言喜與聞人儒士¶
遊唐光化元年授河南府叅軍温受禅封瑱均王偽¶
鳯歴元年二月瑱即位瑱無他伎喜弄翰墨多作行¶
書批勑大者或近盈尺筆勢結密有王氏羲獻帖法¶
流傳到今覧之便知非侍書者所能及也今御府所¶
<pb:KR3h0070_WYG_270-25b>¶
藏行書一　正明勅(宣和書譜)¶
¶
　　後唐¶
¶
　　太祖¶
¶
　　太祖李克用其先本號朱耶唐懿宗賜姓李昭宗封¶
晉王莊宗同光元年追尊為皇帝諡曰武廟號太祖¶
(五代史唐本紀)¶
¶
　　李克用題名正書今在曲陽縣北嶽廟中(金石文字記)¶
¶
　　明宗¶
¶
<pb:KR3h0070_WYG_270-26a>¶
　　明宗皇帝名嗣源¶
¶
　　千峰禪院勅後唐明宗行書天成元年立在山西澤¶
州(金石表)¶
¶
　　周¶
¶
　　世宗¶
¶
　　世宗皇帝本姓柴氏邢州龍岡人柴氏女適太祖是¶
為聖穆皇后后兄子榮㓜從姑長太祖家太祖遂以¶
為子噐貌英竒善騎射通書史(五代史周本紀)¶
¶
<pb:KR3h0070_WYG_270-26b>¶
　　周世宗柴氏諱榮睿武孝文太祖聖穆柴后之姪也¶
丱嵗事君后以孝謹聞太祖愛之及長委以主器之¶
重乃克負荷迨其繼明在御因任舊臣相與紹述前¶
烈增大基構摧髙平之陣而勍敵挫氣還秦鳯之封¶
而逺土開疆以至江北燕南取之如拾荆自非英傑¶
之主能克家若是耶故宜神武之略氤氲盤礴發於¶
筆端其運用處自已過人逺甚觀賜張昭詔有行書¶
法亦可見其略也今御府所藏行書一　賜張昭詔¶
<pb:KR3h0070_WYG_270-27a>¶
(宣和書譜)¶
¶
　　吳¶
¶
　　呉王楊渭¶
¶
　　呉王楊渭行密第二子改名隆演字鴻源即呉王位¶
諡曰宣弟溥僣號追尊為髙祖宣皇帝(五代史呉世家)¶
桓宣武草書十六字并呉王楊渭題在石揚休家(墨池¶
編)¶
¶
　　南唐¶
¶
<pb:KR3h0070_WYG_270-27b>¶
　　元宗¶
¶
　　南唐元宗景初名景通烈祖昪長子既立又改名璟¶
廟號元宗(五代史南唐世宗)¶
¶
　　元宗後主俱善書法元宗學羊欣後主學桞公權皆¶
得十九(陸㳺南唐書)¶
¶
　　元宗嘗作浣溪紗二闋手寫賜王感化後主即位感¶
化以詞札上後主感動賞感化甚優(馬令南唐書)¶
¶
　　後主¶
¶
<pb:KR3h0070_WYG_270-28a>¶
　　後主煜字重光景帝第六子善属文工書畫(南唐世家)¶
江南偽後主李煜字重光早慧精敏審音律善書畫¶
其作大字不事筆卷帛而書之皆能如意世謂撮襟¶
書復喜作顫掣勢人又目其狀為金錯刀尤喜作行¶
書落筆瘦硬而風神溢出然殊乏姿媚如窮谷道人¶
酸寒書生鶉衣而鳶肩略無富貴之氣要是當我祖¶
宗應運之初掲雲漢奎壁昭回在上彼竊據方郡者¶
皆奄奄無氣不復英偉故見於書畫者如此方煜歸¶
<pb:KR3h0070_WYG_270-28b>¶
本朝我藝祖嘗曰煜雖有文只一翰林學士才耳乃¶
知筆力縱或可尚方之雄才大畧之君亦幾何哉今¶
御府所藏行書二十有四　行書　淮南子　春草¶
賦　浩歌行　義天秤尺記　克己處分　批元奏¶
狀　禮三寳衆聖賢儀　八師經　宫相詩　李璟¶
草堂等詩　髙秋等詩　牡丹等詩　古風詩二¶
論道帖　招賢詩帖　樂章羅帖　樂府三　臨江¶
仙　雜文藁　正書　金書心經　智藏道師真賛¶
<pb:KR3h0070_WYG_270-29a>¶
(宣和書賛)¶
¶
　　江南後主傳二王撥鐙法(王氏談録)　李主筆法稱鐡鈎¶
鎖(金陵世紀)¶
¶
　　跋李後主書云觀江南李主手改表草筆力不及桞¶
誠懸乃知今世石刻曾不得其髣髴余嘗見李主與¶
徐鉉書數紙自論其文章筆法正如此但歩驟太露¶
精神不及此數字筆意深穏盖刻意與率爾為之工¶
拙便相懸也(山谷集)¶
¶
<pb:KR3h0070_WYG_270-29b>¶
　　跋李後主蚌帖云江南當五代後中原衣冠趋之以¶
故文物典禮有尚於時故能持國完聚一方豈徒然¶
哉觀此帖下属州責蚌醬猶有古意知以宗廟為重¶
恐滋味䤔(玉篇昨冉切)䣸(玉篇而琰切味薄也)其下惶遽供命不敢¶
寧(䤔䣸集韻作&KR0034;&KR0034;)固知禮有貴於行事者也漢律會稽嵗¶
獻鮚(臣乙切)醬二升以說文求之鮚為蚌知此為宗廟¶
祭乆矣然謂漢有舊儀豈以此耶(廣川書跋)¶
¶
　　李後主書太白詩出於歐陽率更蔡京師之所題徽¶
<pb:KR3h0070_WYG_270-30a>¶
宗書畫皆用此筆意余家有雪江歸棹圗楚公跋正¶
同要得散卓方可為也(書畫跋)¶
¶
　　保儀黄氏¶
¶
　　後主保儀黄氏江夏人後主選為保儀書學伎能多¶
出於天性後主属意㑹小周専房品秩不加第以掌¶
墨寳而已初元宗後主皆妙於筆札博收古書有獻¶
者厚賞之宫中圖籍萬卷尤多鍾王墨蹟皆繫保儀¶
所掌(馬令南唐書)¶
¶
<pb:KR3h0070_WYG_270-30b>¶
　　吉王從謙¶
¶
　　吉王從謙元宗第九子數嵗賦觀碁詩後主賞歎久¶
之(馬令南唐書)¶
¶
　　從謙學晋二王楷法用宣城葛筆一枝酬十金勁妙¶
甲於當時從謙號為翹軒寳帚(南唐拾遺記)¶
¶
　　後蜀¶
¶
　　太子𤣥喆¶
¶
　　𤣥喆字遵聖㓜聰悟善隸書年十四封秦王嘗自書¶
<pb:KR3h0070_WYG_270-31a>¶
姚崇口箴刻諸石廣政二十五年立為皇太子(宋史西蜀¶
世家)¶
¶
　　後蜀嵗除日諸宫門各給桃符一對俾題元亨利貞¶
四字時太子善書札選本宫䇿勲府桃符親自題曰¶
天垂餘慶地接長春(茅亭客話)¶
¶
　　呉越¶
¶
　　武肅王錢鏐¶
¶
　　武肅王錢鏐字具美杭州臨安人梁郢王友珪册尊¶
<pb:KR3h0070_WYG_270-31b>¶
尚父末帝加天下兵馬都元帥唐莊宗時自稱吳越¶
國王謚武肅(五代史吳越世家)¶
¶
　　武肅王札翰花隨腕下星逐豪飛靄若逰雲細疑垂¶
露鈎刀向背未饒索肉芝筋㸃畫方貟髙掩崔肥趙¶
瘦就中濡染碑額益見呈露鋒鋩四方仰之神蹤一¶
代稱之墨寳王逸少若見甘避雁行蕭子雲如逢大¶
慙蝉翼(皮光業吳越國武肅王廟碑文)¶
¶
　　錢尚父書號稱當代入神品(黄山谷集)¶
¶
<pb:KR3h0070_WYG_270-32a>¶
　　忠懿王俶¶
¶
　　忠懿王俶字文徳本名𢎞俶鏐孫元瓘第九子頗知¶
書雅好吟咏自編其詩數百首因陶榖奉使至江南¶
求為之序善草書歸朝後宋太宗一日遣使謂曰聞¶
卿善草聖可寫一二紙進来俶即以舊所書絹圖上¶
之詔書褒美因賜玉硯金匣一紅緑象牙管筆龍鳯¶
墨蜀牋盈丈紙皆百數(宋史吳越世家)¶
¶
　　秦忠懿王錢俶武肅王鏐之孫文穆王元瓘之子錢¶
<pb:KR3h0070_WYG_270-32b>¶
氏自唐乾寧間據有浙右至我宋之興凡三世四王¶
使一方耄倪不識兵革而覩太平之盛錢氏之力也¶
初元瓘有子曰佐嗣元瓘位是為忠獻在位未幾而¶
忠懿特以弟繼其昭穆藝祖應運率先臣服開寳八¶
年朝廷將舉兵平江左李煜密貽書于俶曰今日無¶
我明日豈有王一旦明天子易位酬勞王亦大梁一¶
布衣耳俶表其書来上藝祖嘉其忠江南平與其子¶
惟濬妻孫氏来朝藝祖遣皇子至睢陽迎勞對見禮¶
<pb:KR3h0070_WYG_270-33a>¶
皆從異等賜禮賢宅以館之而締構宏壯至於供帳¶
帟幙什物種種畢具俶来如歸已而遣就國而留其¶
子入侍至太宗即位之明年俶盡籍其府庫地圖以¶
獻乃封王淮海國久之又王漢南國上章遜避遂止¶
王許未幾徙王鄧端拱元年八月二十四日太宗以¶
其誕日遣使賜器幣方與使者燕罷及暮有大星流¶
殞于正寢光照户外而是夕以訃聞於是朝廷追封¶
王秦國謚曰忠懿方浙右富庶登豐之久上下無事¶
<pb:KR3h0070_WYG_270-33b>¶
惟以文藝相髙故俶尤喜翰墨而作字善顛草其斡¶
旋盤結不减古人太宗遣使取其草書以進俶乃以¶
久習絹圖上之詔賜以玉硯金匣象管蜀牋等且示¶
寵焉然當時降王有始有卒無如俶者盖以能先諸¶
國作我藩服其後子孫繼登顯仕垂榮無窮信萬世¶
臣子之勸也今御府所藏草書二　國子直講牒¶
手簡(宣和書譜)¶
¶
　　太宗稱忠懿王筆法入神品中外書學不能出其右¶
<pb:KR3h0070_WYG_270-34a>¶
(黄山谷集)¶
¶
　　南漢¶
¶
　　劉龑¶
¶
　　劉龑初名巖上蔡人徙南海身長七尺垂手過膝末¶
帝即位封南海王貞明三年即皇帝位國號大越改¶
元乾亨以趙光𦙍為兵部尚書平章事光𦙍自以唐¶
甲族常怏怏思歸龑乃習為光𦙍手書遣使間道至¶
洛陽召其二子及家属至光𦙍驚喜為盡心焉謚天¶
<pb:KR3h0070_WYG_270-34b>¶
皇大帝廟號髙祖(五代史南漢世家)¶
¶
　　龑治昭陽殿親書其榜(五國故事)¶
¶
　　東漢¶
¶
　　劉承鈞¶
¶
　　劉承鈞旻次子少好學工書(五代史東漢世家)¶
¶
¶
¶
　　六藝之一録卷三百十二¶
¶

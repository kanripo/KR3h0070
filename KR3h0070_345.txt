# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.116994
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 345
<pb:KR3h0070_WYG_345-1a>¶
　　欽定四庫全書¶
¶
　　六藝之一錄巻三百八十七　　錢唐倪濤撰¶
¶
　　厯朝書譜七十七¶
¶
　　明賢墨蹟　　詩翰¶
¶
　　文衡山題詠遺蹟¶
¶
　　卜築清溪上粼粼玉一灣開門迎曉日隔浦見西山春¶
浪桃花亂晴沙白鳥閒思親意無限遺澤釣遊間　右¶
清溪春思¶
¶
<pb:KR3h0070_WYG_345-1b>¶
　　境寂晝偏永心清暑氣㣲老兼疎筆硯性復懶裳衣隱¶
几雙桐轉褰簾獨鳥飛茗薫聊自適不怪客來稀　右¶
夏日停雲館作文璧¶
¶
　　積雨浮宿潤新晴人意適消搖竹忩中啼禽破幽寂初¶
陽動簷瓦殘溜時自滴曲巷行跡稀苔花繡深壁　右¶
即事一律¶
¶
　　探梅山寺日斜時一月梅花尚滿枝勒雨故教開獨後¶
尋春却恨到來遲香撩短髩風前韻水洗㣲脂雪後肌¶
<pb:KR3h0070_WYG_345-2a>¶
悔不淹留到深夜坐㸔殘月上疎籬¶
¶
　　惆悵羅浮夢破時居然消息在南枝餘寒雪逕春迴淺¶
薄晚林塘月上遲翠竹參差明縞袖冷雲依約䕶香肌¶
山公早辦風前醉不恨歸來倒接䍦　右竹堂寺㸔梅¶
花之作徴明¶
¶
　　澹烟蒼靄晝沈沈白髮青春好自禁寂厯梅花猶勒雨¶
蹉跎人日苦多隂步來野逕緣溪静愛此茒堂入竹深¶
車馬不驚魚鳥狎居然城市有山林　壬辰人日與之¶
<pb:KR3h0070_WYG_345-2b>¶
北城别業小集是日風雨寂寥梅蕚未破故詩及之徴¶
明¶
¶
　　木末層軒倚泬寥西風向首不勝搔天垂一鏡蓬壺近¶
雲擁千峰佛刹髙雨後新波浮碧落烟中逺渚見黄茅¶
晚晴長嘯下山去一徑松風萬壑濤　登𤣥墓閣¶
¶
　　天池日暖雨煙生上己行遊春服成試向水邊修禊事¶
忽聞花底語流鶯空山靈迹千年祕勝友良辰四美并¶
一嵗一回春不厭故園光景有誰争¶
¶
<pb:KR3h0070_WYG_345-3a>¶
　　短簿祠前樹鬱蟠生公臺下石孱顔千年精氣池上劍¶
二壑風烟寺裏山井洌雨泉茶可試草荒支磵鶴空還¶
不知清逺詩何處翠壁苔花細雨斑¶
¶
　　島嶼縱横一鏡中濕銀盤浸紫芙蓉誰能胸貯三萬頃¶
我欲身遊七十峰天逺洪濤翻日月春寒澤國隠魚龍¶
中流彷彿聞雞犬何處堪追范蠡蹤¶
¶
　　半醉髙樓徙倚中葛巾平岸欲凌風山横天際晴雲碧¶
錦爛城頭落日紅千里闗河都會壯萬家烟火嵗年豐¶
<pb:KR3h0070_WYG_345-3b>¶
望京懐古非吾事病目猶堪送逺鴻　登樓¶
¶
　　簷前朝雨疎疎落堦下春泥活活生懶不出門驚樹合¶
醉能開閤看雲行幽深獨有閒諳得迂僻都緣病養成¶
報道東風三月盡一場花事却闗情　雨中偶述¶
¶
　　夕陽樓上看新晴凌亂歸雲冉冉明萬里快瞻飛鳥沒¶
一番又是緑隂成帶城碧瓦參差合隔水蒼烟繚繞生¶
懐袖欣然風拂面醉聴乾鵲語前楹　新晴¶
¶
　　綠隂如水夏堂涼翠簟含風午夢長老去自於閒有得¶
<pb:KR3h0070_WYG_345-4a>¶
困來毎與客相忘松窓試筆端溪滑石鼎烹雲顧渚香¶
一鳥不鳴心境寂此身真不愧羲皇　夏日睡起¶
¶
　　傍市柴門鎮日開心閒車馬不驚猜雨中秋事芙蓉盡¶
霜後時新橘柚來張翰未誇菰米飯陶潛自醉菊花杯¶
近來較似嵇中散滿架殘書懶更裁　秋日閒居¶
¶
　　江上疎疎梅子雨烟中嫋嫋竹枝歌暖風初汎青蓮舫¶
新水平添綠玉坡南去春光歸院寂西來山色過橋多¶
美人只在横塘曲手把芙蓉奈逺何¶
¶
<pb:KR3h0070_WYG_345-4b>¶
　　一枕清風卧北窓髙樓六月似秋涼陶情圖史忘貧病¶
夾耳笙歌欲老狂客至僅能修茗供心閒聊爾續罏香¶
淹留不覺斜陽盡月印花梢上短牆¶
¶
　　急雨中宵六月涼朝來新水滴横塘一番白苧生秋意¶
無數青山上野航日暖晴沙鳬鴨亂風來前浦芰荷香¶
曽探世事驚塵土轉覺江湖興味長¶
¶
　　小齋如翼兩楹分矩折分明玉磬陳蹈海要非平世事¶
過門誰識有心人屋頭日出烏棲曉簷隙香沈燕壘春¶
<pb:KR3h0070_WYG_345-5a>¶
手種雙桐才數尺濃隂己見綠勻勻¶
¶
　　睡起西齋片雨過綠隂亭院晩涼多烏衣春盡渾無語¶
白苧秋來漫有歌世態風雲從變幻山林日月未蹉跎¶
却憐逸少猶多事時寫黄庭換白鵝¶
¶
　　永夏茅堂風曰嘉涼隂寂厯樹交加客來解帶圍新竹¶
燕起衝簾落晩花領略清言蒼玉塵破除塵困紫團茶¶
六街車馬塵如海不到柴桑處士家　為松泉書¶
¶
　　曽擕書册住東甌此日因君憶舊遊落日亂山斜帶郭¶
<pb:KR3h0070_WYG_345-5b>¶
碧天新水静涵洲從知地勝身如隱近説官清嵗有秋¶
西北浮雲應在念乗閒一上謝公樓　贈槐雨先生文¶
璧¶
¶
　　我生辛苦不逢辰見説丁年積漸亨力命相持懐禦冦¶
行藏無主卜君平尋常萬願空成感老大邅迴正坐名¶
勞謝㣲言知驗否秋風相送不勝情　贈日者徐生文¶
璧¶
¶
　　三十相將始洗兒百年迴首即非遲祖書敢謂今堪托¶
<pb:KR3h0070_WYG_345-6a>¶
父道方慚我未知願魯難慿蘇子論勝無聊有樂天詩¶
人間切事惟應此對客那無酒一巵¶
¶
　　春風一笑錦綳兒共道頭顱較我竒門户闗心能不喜¶
賢愚有命可容期百年正賴培來久萬事誰云足自兹¶
五十老親遺世網從今都是弄孫時　賤子今年四月¶
十又三日始舉一兒彌月之次薄有湯餅之設因識二¶
詩邀在席諸君同賦是嵗𢎞治丁巳予年二十又八徴¶
明書¶
¶
<pb:KR3h0070_WYG_345-6b>¶
　　文衡山今日歌(行草書)¶
¶
　　今日復今日今日何其少今日又不滿此事何時了人¶
生百年幾今日今日不為真可惜若言姑待明朝至明¶
朝又有明朝事為君敬誦今日詩努力請從今日始徴¶
明¶
¶
　　珊瑚網一跋見前¶
¶
　　文衡山書十美詩巻¶
¶
　　傾國人多有美姿扁舟載去亦宜之戲瓢尚想當時事¶
<pb:KR3h0070_WYG_345-7a>¶
深涉何曽讀衛詩　西施¶
¶
　　浮生難比草頭塵常托千金視此身若使琴心挑得動¶
不知匪石是何人　文君¶
¶
　　髙抱琵琶障冷風淋漓衫袖濕啼紅安邊重用和親計¶
駕馭英雄己不同　明妃¶
¶
　　倚竹眠床態自嬌夜深銀燭正髙燒不將春舞歸長袖¶
宜自輕身好折腰　飛燕¶
¶
　　飛絮無慿只趁風也知相逐水流東琉璃瓶薄珊瑚脆¶
<pb:KR3h0070_WYG_345-7b>¶
毁不求全妾命同　綠珠¶
¶
　　徙倚閒庭暗淚垂不須再讀寄來書己知一代容華盡¶
地下相逢未是遲　碧玉¶
¶
　　梅花香滿石榴裙祇用㣲頻艾納薫仙館巳於塵世隔¶
此心猶不負黄昏　梅妃¶
¶
　　欲與君王共輦還馬嵬路狹轉頭難早知怨自思萌蘖¶
悔不當時乞賜環　太真¶
¶
　　閨門出入有常經女子何須獨夜行待月西廂誰唱始¶
<pb:KR3h0070_WYG_345-8a>¶
至今傳説見分明　鶯鶯¶
¶
　　短長闊狹亂堆牀細染輕搥玉色光豈是無心戀針線¶
要將姓字托文房　薛濤　徴明題¶
¶
　　文衡山諸絶句¶
¶
　　試茶初動蟹眼臨帖更畫烏絲啜罷冷淘槐葉漸吟雙¶
調柘枝　擁褐一瓢濁酒支頥半巻南華消受誰堪伴¶
侣紙窓殘雪梅花　右幽居二絶徵明¶
¶
　　黄金宫闕鬱嵳峨秋色盈盈月漾波吳下髙枝元有種¶
<pb:KR3h0070_WYG_345-8b>¶
天香莫怪屬君多　已酉七月敷求將試應天賦此奉¶
贈徴明¶
¶
　　千山疊翠斜陽外萬壑争流春雨餘景色撩人歸未得¶
髙情原不在溪魚¶
¶
　　三月光隂修禊後千村桃李杖藜中何時去覓王𤣥度¶
把巻臨流一笑同¶
¶
　　解帶襌房春日斜曲䦨供佛有名花髙情更在樽罍外¶
坐對清香薦一茶¶
¶
<pb:KR3h0070_WYG_345-9a>¶
　　小病淹愁百念慵時時清夢越城東春風閉户草如積¶
落日倚樓山滿空¶
¶
　　落落髙松下午隂静聞飛澗激清音幽人相對無餘事¶
啜罷茶甌再鼓琴¶
¶
　　木多長夏翠交加野客孤吟坐日斜縱有殘春供醉眼¶
碧波深暎紫㣲花¶
¶
　　滿眼溪山迹未塵百年臺殿已沈淪只應寂寞蓮池水¶
曽照當時入社人¶
¶
<pb:KR3h0070_WYG_345-9b>¶
　　松葉滿山行逕㣲幽居更在竹藂西綠隂深寂詩成處¶
愛惜新筠不忍題¶
¶
　　流泉争瀉作狂瀾樹色蒼蒼帶逺山髙閣清幽人共坐¶
不知日月幾摧殘¶
¶
　　小閣登臨眼境竒水雲沙樹𣺌參差猶憐興淺匆匆去¶
不見湖中月上時¶
¶
　　水展晴空秋色逺樹沈平野日光寒生綃萬幅天開畫¶
澄碧樓中暮倚䦨¶
¶
<pb:KR3h0070_WYG_345-10a>¶
　　秋江雨過水潺潺疎樹平皋帶逺山正是幽人詩就處¶
小舟問我夕陽還¶
¶
　　傳呼曲巷使君來樹底柴門懶自開老病迂疎非傲客¶
直秋車馬破蒼苔¶
¶
　　誰見金鳬水底墳空懐香玉閉佳人君王情愛隨流盡¶
只有寒溪尚姓陳¶
¶
　　殘冬相見還相别燈火幽幽燦玉缸正自多情眠不得¶
忽聴風雨打西窓　夜與徳孚坐小樓記此徴明¶
¶
<pb:KR3h0070_WYG_345-10b>¶
　　文衡山三題吉祥菴巻¶
¶
　　徴明舍西有吉祥菴徃嵗嘗與亡友劉恊中訪僧權鶴¶
峰過之恊中賦詩云城裏幽棲古寺閒相依半日便思¶
還汗衣未了奔馳債便是逢僧怕問山徴明和云殿堂¶
深寂竹床閒坐戀椶隂忘却還水竹悠然有遐想會心¶
何必在空山越數年過之則恊中己亡因讀舊題追思¶
其韻塵蹤俗狀强追閒慚愧空門數往還不見故人遺¶
約在黄梅雨暗郭西山時𢎞治十四年辛酉也祇今正¶
<pb:KR3h0070_WYG_345-11a>¶
徳庚辰又二十年矣菴既燬于火而權師化去亦復數¶
年追感昔遊不覺愴惜因再疊前韻當日空門對燕閒¶
傷心今送夕陽還刦餘誰和邢和璞老去空悲庾子山¶
他日偶與恊中之子穉孫談及因寫此詩追圖其事付¶
穉孫藏為里中故實云時十六年辛巳二月八日也¶
¶
　　文衡山書拙政園記并詩巻(記文繁兹不錄)¶
¶
　　若墅堂在拙政園之中園為唐陸魯望故宅雖在城¶
市而有山林深寂之趣昔皮襲美嘗稱魯望所居不¶
<pb:KR3h0070_WYG_345-11b>¶
出城郭曠若郊野故以為名¶
¶
　　會心何必在郊坰近圃分明見逺情流水㫁橋春草色¶
槿籬茅屋午雞聲絶隣人境無車馬信有山林在市城¶
不負昔賢髙隱地手擕書巻課童畊¶
¶
　　繁香塢在若墅堂之前雜植牡丹芍藥丹桂海棠紫¶
璚諸花孟宗獻詩云從君小築繁香塢¶
¶
　　雜植名花傍草堂紫𬎼丹艶漫成行春光爛漫千機錦¶
淑氣薫蒸百和香自愛芳菲懐滿袖不教風露濕衣裳¶
<pb:KR3h0070_WYG_345-12a>¶
髙情已在繁華外静㸔遊蜂上下狂¶
¶
　　倚玉軒在若墅堂後傍多美竹面有崑山石¶
¶
　　倚楹碧玉萬竿長更割崑山片玉蒼如到王家堂上看¶
春風觸目總琳瑯¶
¶
　　怡顔處取陶詞眄庭柯以怡顔云¶
¶
　　斜光下喬木睠此白日遲&KR0839;人不可即暮景聊自怡青¶
春在𤣥髩莫待秋風吹¶
¶
　　夢隱樓在滄浪池之上南直若墅堂其髙可望郭外¶
<pb:KR3h0070_WYG_345-12b>¶
諸山君嘗乞靈於九鯉湖夢隱隱字及得此地為戴¶
顒陸魯望故宅因築樓以識¶
¶
　　林泉入夢意茫茫旋起髙樓擬退藏魯望五湖原有宅¶
淵明三徑未全荒枕中巳悟功名幻壺裡誰知日月長¶
回首帝京何處是倚䦨惟見暮山蒼¶
¶
　　聴松風處在夢隱樓北地多長松¶
¶
　　疎林漱寒泉山風滿清聴空谷度涼雲悠然落虚影紅¶
塵不到眼白日相與永彼美松間人何似陶𢎞景¶
¶
<pb:KR3h0070_WYG_345-13a>¶
　　園有積水横亘數畝類蘇子美滄浪池因築亭其中¶
曰小滄浪昔子美自汴都徙吳君亦還自北都蹤跡¶
相似故襲其名¶
¶
　　偶傍滄浪構小亭依然綠水遶虚楹豈無風月供垂釣¶
亦有兒童唱濯纓滿地江湖聊寄興百年魚鳥己忘情¶
舜欽己矣杜陵逺一段幽踪誰與争¶
¶
　　志清處在滄浪亭之南稍西背負修竹石磴下瞰平¶
池淵深泓渟儼如湖澨義訓云臨深使人志清¶
¶
<pb:KR3h0070_WYG_345-13b>¶
　　愛此曲池清時來弄寒玉俯窺鑑鬚眉脱屨濯雙足落¶
日下迴塘倒影寫修竹㣲風一以搖青天散&KR2560;淥¶
¶
　　小飛虹在夢隱樓之前若墅堂北横絶滄浪池中¶
¶
　　雌霓&KR2080;蜷飲洪河落日倒影翻晴波江山沈沈時未雩¶
何事青龍忽騰翥知君小試濟川才横絶寒流引飛渡¶
朱䦨光炯搖碧落傑閣參差隱層霧我來彷彿踏金鼇¶
願揮塵世從琴髙月明悠悠天萬里手把芙蓉照秋水¶
¶
　　意逺臺在滄浪池北髙可尋丈義訓云登髙使人意¶
<pb:KR3h0070_WYG_345-14a>¶
逺¶
¶
　　閒登萬里臺曠然心目清木落秋更逺長江天際明白¶
雲渡水去日暮山縱横¶
¶
　　釣䂬在意逺臺下¶
¶
　　白石浄無塵平臨野水津坐看絲裊裊静愛玉粼粼得¶
意江湖逺忘機鷗鷺馴須知縯綸者不是羨魚人¶
¶
　　來禽囿在滄浪池南北雜植林禽數百本¶
¶
　　清隂十畝夏扶疎正是長林果熟初珍重筠籠分贈處¶
<pb:KR3h0070_WYG_345-14b>¶
小窓新搨右軍書¶
¶
　　桃花沜在小滄浪東折南夾岸植桃花時望若紅霞¶
¶
　　種桃臨野水春暖樹交花時見流殘片常疑有隐家微¶
波吹錦浪曉色漲紅霞何必𤣥都觀山中有嵗華¶
¶
　　槐雨亭在桃花沜之南西臨竹澗榆槐竹栢所植非¶
一云槐雨者先生自號也¶
¶
　　亭下髙槐欲覆牆氣蒸寒氣濕衣裳疎花靡靡流芳逺¶
清䕃垂垂世澤長八月文場懐往事三公勲業付諸郎¶
<pb:KR3h0070_WYG_345-15a>¶
老來不作南柯夢獨自移牀卧晩涼¶
¶
　　爾耳軒在槐雨亭後呉俗喜壘石為山君特於盆盎¶
置上水石植菖蒲水冬青以適興語云未能免俗聊¶
復爾耳¶
¶
　　有拳者石弗崇以巖上列灌莽下引寒泉有泉涓涓白¶
石齒齒豈曰髙深不逺伊邇言敞東軒睨彼藂棘君子¶
于何惟宴以適青青者蒲被于崇丘嵗云暮矣式宴以¶
遊君子于遊匪物伊理古亦有言聊復爾耳豈不有營¶
<pb:KR3h0070_WYG_345-15b>¶
我心則勞載欣載邀以永逍遙¶
¶
　　芭蕉檻在槐雨亭之左¶
¶
　　新蕉十尺强得雨浄如沐不嫌粉堵髙雅稱朱欄曲秋¶
聲入枕涼曉色分窓綠莫教輕剪取留待隂連屋¶
¶
　　槐幄在槐雨亭西岸古槐一株蟠屈如翠蛟隂覆數¶
弓¶
¶
　　舊種宫槐已十圍宻隂徑畝翠成帷夢回𤣥蟻争穿穴¶
春盡青蟲對吐絲¶
¶
<pb:KR3h0070_WYG_345-16a>¶
　　湘筠塢在桃花沜之南槐雨亭北修竹連亘境特幽¶
迥¶
¶
　　種竹遶平岡岡迴竹成塢盛夏己經秋林深不知午中¶
有遺世人琴樽自容與風來酒亦醒坐聴瀟湘雨¶
¶
　　京師香山有玉泉君嘗勺而甘之因號玉泉山人及¶
是得泉於園之巽隅甘冽宜茗不減玉泉遂以為名¶
示不忘也¶
¶
　　曽勺香山水泠然玉一泓寧知瑤漢隔别有玉泉清修¶
<pb:KR3h0070_WYG_345-16b>¶
綆和雲汲沙缾帶月烹何須陸鴻漸一啜自分明¶
¶
　　瑤圃在園之巽隅中植江梅百本花時燦若瑶華因¶
取楚詞為名¶
¶
　　春風壓樹森琳璆海月冷掛珊瑚鈎寒芒墮地失姑射¶
幽夢落枕移羅浮夜深不奈東風惡酒醒參横山月落¶
千年秀句落西湖一笑間情付東閣只今勝事屬君家¶
開田種玉生琪華瑤環瑜珥紛觸目琅玕玉樹相交加¶
我來如升白銀闕綽約仙姫若氷雪彷彿蓬萊萬玉妃¶
<pb:KR3h0070_WYG_345-17a>¶
夜深下踏瑤臺月瑤臺𤣥圃隔壺天逺在滄瀛縹緲邊¶
若為移得在塵世主人身是瓊林仙當年揮手謝京國¶
手握寒英香沁骨萬里歸來抱雪霜嵗寒心事存貞白¶
嗚呼嵗寒心事存貞白慿仗髙樓莫吹笛¶
¶
　　嘉實亭在瑤圃中取山谷古風江梅有嘉實之句因¶
次山谷韻¶
¶
　　髙人夙尚志脱冠謝名場中心秉明潔皎然秋月光有¶
如江梅花枝槁心獨香人生貴適志何必身巖廊不見¶
<pb:KR3h0070_WYG_345-17b>¶
山木災犧罇漫青黄所以鼎中實不愛時世嘗曽不如¶
苦李全生衢路傍惻惻不忍置悠悠心自傷¶
¶
　　竹澗在瑤圃東夾澗美竹千挺¶
¶
　　夾水竹千頭雲深水自流迴波潄寒玉清吹雜鳴球短¶
棹三湘雨孤琴萬壑秋最憐明月夜涼影共悠悠¶
¶
　　得真亭在園之艮隅植四檜結亭取左太沖招隱詩¶
竹栢得其真之語為名¶
¶
　　手植蒼官結小茨得真聊咏左沖詩支離雖枉明堂用¶
<pb:KR3h0070_WYG_345-18a>¶
常得青青保四時¶
¶
　　珍李坂在得真亭後其地髙阜自燕移好李植其上¶
¶
　　珍李出上都辛勤逺移植却笑王安豐當年苦鑚核¶
玫瑰柴匝得真亭植玫瑰花¶
¶
　　名花萬里來植我牆東曲曉雨散春林濃香浸紅玉¶
薔薇徑在得真亭前¶
¶
　　窈窕通幽一徑長野人緣逕擷羣芳不嫌朝露衣裳濕¶
自喜春風屐齒香¶
¶
<pb:KR3h0070_WYG_345-18b>¶
　　水華池在西北隅中有紅白蓮¶
¶
　　方池涵碧落菡萏在中洲誰唱田田葉還生𣺌𣺌愁仙¶
姿浄如拭野色淡如秋一片横塘意何當棹小舟¶
¶
　　深浄亭面水華池修竹環匝境極幽䆳取杜詩云¶
¶
　　綠雲荷萬柄翠雨竹千頭清景堪消夏涼聲獨占秋不¶
聞車馬過時有野人留睡起龍團熟青烟一縷浮¶
¶
　　栁隩在水花池南¶
¶
　　春深髙栁翠烟迷風約柔條拂水齊不向長安綰離别¶
<pb:KR3h0070_WYG_345-19a>¶
綠隂都付曉鶯啼¶
¶
　　芙蓉隈在坤隅臨水¶
¶
　　林塘秋晚思寥寥雨浥紅渠淡玉標出水最憐新句好¶
涉江無奈美人遙¶
¶
　　待霜亭在坤隅傍植柑橘數十本韋應物云洞庭須¶
待滿林霜右軍黄柑帖亦云霜未降未可多得¶
¶
　　倚亭嘉樹玉離離照眼黄金子滿枝千里勤王苞貢後¶
一年好景雨霜時向來屈傅曽留頌老去韋郎更有詩¶
<pb:KR3h0070_WYG_345-19b>¶
珍重主人偏賞識風情原許右軍知¶
¶
　　右拙作前有行書已錄似槐雨先生矣先生因畫烏絲¶
精絶命再書小楷一過務欲盡其醜也甲午春二月朢¶
衡山居士文徴明題¶
¶
　　文衡山致仕出京一首¶
¶
　　獨驅羸馬出楓宸回首長安萬斛塵白首豈堪供世事¶
青山自古有閒人荒餘三徑猶存菊興落扁舟不為蓴¶
老得一官常卧病可能勲業(缺三字)徴明¶
¶
<pb:KR3h0070_WYG_345-20a>¶
　　文夀承詩帖諸蹟¶
¶
　　心愛躬耕好身於畎畝宜辛勤自食力骯髒已非時征¶
役吳民困風塵戍卒悲一燈論世事不覺淚交頥文彭¶
¶
　　題扇¶
¶
　　風雨來何迅山堂自晝昏斜飛愁入座縣溜訝翻盆望¶
望委疇黍哀哀何處村皇天應有意且罄手中樽文彭¶
¶
　　書屏¶
¶
　　八月燕山颯素秋華堂髙宴亂觥籌圍棋不賭山隂墅¶
<pb:KR3h0070_WYG_345-20b>¶
看月常懐太白樓萬里飛騰心已盡一時嘉㑹興難酬¶
淹淹不醉歸無計卜夜應須暫爾留¶
¶
　　月上瑤臺興轉髙此時直欲數秋毫持杯無奈金波灔¶
晤語何妨玉漏迢帝里風光開勝賞天涯鴻雁下青霄¶
孟公不必先投轄忍使良宵漫寂寥　楊通政宅看月¶
二首文彭¶
¶
　　燕山西面擁皇都曲曲樓臺罨畫圖瑤草琪花紛玉澗¶
璇題金榜映珊瑚烟霞自昔稱靈境風物如聞入化區¶
<pb:KR3h0070_WYG_345-21a>¶
咫尺紅塵不能到夢遊何日訪蓬壺　劉羽泉約游西¶
山不果作文彭¶
¶
　　鏡湖湖水如鏡平峯巒罨畫搖空明浮雲靉靆自來往¶
輕舟迅邁勞逢迎白鷗飛飛映山逺青蒲曲曲隨洲生¶
風流賀八已千載轉憶悠悠身後名　鏡湖¶
¶
　　仲夏新晴事事宜定爐香藝海南竒雙鈎淳化羲之帖¶
細讀開元杜甫詩石鼎颼飀閒鬬茗楷枰剝啄試圍棋¶
新篁脱粉芭蕉綠不怕星星兩鬂絲　夀承¶
¶
<pb:KR3h0070_WYG_345-21b>¶
　　幽谷質不變入室覺無香所以君子心兩兩自相忘¶
¶
　　錦江春色麗錦樹艶生輝婀娜臨風處偏増蜂蝶飛¶
¶
　　瓊花開六出雪片舞千枝清夜撩明月穠香入蕙帷¶
¶
　　五月敷新艶朝暉麗緋妝空庭有佳色宻葉映斜陽¶
¶
　　千蕋復萬蕋初疑安石榴分房出韶艶循玩及清秋¶
¶
　　秋葵有佳色日吐淡鵝黄楚楚山亭下孤雲映淺妝¶
¶
　　清露下江皋秋色浄如洗中有弄珠人盈盈滴秋水¶
¶
　　素足明寒水輕盈雲裏身凌波何處去䦨住軟香新¶
¶
<pb:KR3h0070_WYG_345-22a>¶
　　右題畫蘭花海棠梔子石榴紫薇秋葵芙蓉水仙共八¶
絶句三橋居士書¶
¶
　　犖确髙岡細路環離離樹影夕陽間分明秋日龍江道¶
馬上遙看隔岸山¶
¶
　　十日春隂不裹巾喜看庭際綠苔新山齋聴雨惟髙卧¶
忘却門前問字人¶
¶
　　玉色吳牋勝陟釐端州古硯墨花垂試拈閣帖閒臨草¶
不是羲之即獻之¶
¶
<pb:KR3h0070_WYG_345-22b>¶
　　文休承詩草¶
¶
　　夜半羣動息五更有夢殘天雞呌一聲萬枕不遑安一¶
日一百刻能有幾刻閒當其閒睡時作夢更多端窮者¶
夢富貴達者夢神仙夢中亦役役人生良尠歡文水道¶
人謾語　江南五月暑未足終日只聞霖雨聲閉門愁¶
坐自蕭索前溪水滿菰蒲生故人落寞忽在眼登堂一¶
笑空相驚相驚猶未歇雲暗闗山月君今棄我去令我¶
心如缺欲止不可攀欲留不可説始知㑹合各有時何¶
<pb:KR3h0070_WYG_345-23a>¶
必淋漓托酒巵君今歸去自結湖山游我今落落復作¶
城市儔感君佳意為君説説罷不覺令人愁¶
¶
　　乗興叩禪闗蕭然竹樹間路應迴九折屋只住三間亝¶
白月懸鏡花明菊破顔茶香解留客深夜不知還　訪¶
遒園上人月白亝文嘉¶
¶
　　湖上洞庭秋可憐玉方壺浸兩青蓮輕舠獨濟欣無浪¶
病骨驚寒欲絮綿閒展白詩愁漫興偶題黄雀入新篇¶
近來我亦開涓滴半醉懐人一惘然¶
¶
<pb:KR3h0070_WYG_345-23b>¶
　　二月竹堂梅蕚明倚簷千樹雪濤平春隂漠漠江樓迥¶
日暮迢迢湘水清長憶深杯臨古樹肯拚棋局對殘英¶
閉門逸興何由遣坐看堦前綠草生¶
¶
　　歸來三徑未全荒拂拭重開舊草堂棐几浄揩平似鏡¶
硯池新浴燦生光客來親戚情多悦老去詩篇意未忘¶
莫道歸遲遲亦好猶勝終老殢他鄉　茂苑文嘉書¶
¶
　　文休承書松壑虎嘯詩¶
¶
　　吳之西山舊無虎戊戍之春忽横行林間因¶
<pb:KR3h0070_WYG_345-24a>¶
尋先人葬地與宿田兄同經其間且怖且行¶
道逢山農多能形容其威猛作山有虎二章¶
系于圖後歸之宿田云¶
¶
　　西山人家傍山住唱歌上山採茶去下山落日仍唱歌¶
路黒林深無虎慮今年虎多令人憂遶山搏人茶不收¶
牆東小女膏血留南村老翁空髑髏官司射虎差弓手¶
自隱山家索雞酒明朝入城去報官虎畏相公今避走¶
西山有虎動成羣小兒夜啼争撞門衆中最猛説白頞¶
<pb:KR3h0070_WYG_345-24b>¶
當晝磨牙當道蹲腥風衝人行不得行人出門便愁食¶
青天白日奈爾何老夫却愁隂類多　長洲沈周¶
¶
　　成化十五年後十月常熟縣有虎來尚湖居¶
民及其半濟殺之以送之縣縣復獻之府人¶
莫以為異也因而作歌以紀之寫附此圖之¶
後¶
¶
　　昔聞虎渡河去今見虎過河來深林幽谷不肯住青天¶
白日來此胡為哉昂頭豎尾不聞吼頃刻便能登崖走¶
<pb:KR3h0070_WYG_345-25a>¶
健兒操舸徑乗之長篙殺之如殺狗曳來大道腥風起¶
此畜祛除人盡喜縣官見之心亦驚連呼壯士有如此¶
祥耶異耶人籍籍獻之大府喧自息府中諸衙盡臠分¶
髑髏為枕皮為席食其肉寢其皮虐人之報當如斯嗚¶
呼虐人之報當如斯為人之上者寧不思李應禎¶
¶
　　何人捉筆題猛虎出山耽耽氣猶怒即欲當前一挺之¶
自笑書生不能武亂山西繞洞庭波山下争傳虎迹多¶
千年故事劉昆得何日離山還渡河　予書題虎圖實¶
<pb:KR3h0070_WYG_345-25b>¶
與石田同一感題之意宿田翁語書之予何可辭萬厯¶
乙亥仲夏十有一日文嘉錄于䕃白堂¶
¶
　　文道承詩帖(行書灑金烏絲䦨紙)¶
¶
　　笑遣端君待謫仙詩壇從事已三年摧頽恰似經千載¶
珍重曽將質百錢藝苑論材終是石書生食力此為田¶
謝君通義能還我依舊山齋續舊緣　謝張仲舉以舊¶
硯見還¶
¶
　　溪頭獨樹古籐垂羃厯繁隂翠陸離不用過橋看竹圃¶
<pb:KR3h0070_WYG_345-26a>¶
祇須因樹結茅茨蒼根蟠鬱空山老修帶圍環近水竒¶
安得移家來此住臨流終日賦新詩　支硎道中古籐¶
山縣寒梅吐獨遲水邊忽見影離離千林臘勁香含樹¶
一塢春浮玉滿枝雨雪載塗如在畫風烟觸目易成詩¶
因思去嵗城南畔對酒髙歌正此時　句容道中梅花¶
圍爐守嵗坐深更想見烟花滿鳳城千里孤燈君對子¶
一年今夕我懐兄生涯筆硯貧依舊老頌椒花句不成¶
南北春風同換嵗輸君先聴上林鶯　除夕寄京友¶
¶
<pb:KR3h0070_WYG_345-26b>¶
　　鐵甕城邊夜泊舟孤懐黯黯獨成愁雙蓬髩作南徐客¶
萬里烟横北固秋老驥槽閒空逺志枯桐㸑下有誰收¶
遙思五馬停驂處明月烟花滿鳳樓　潤州江樓¶
¶
　　江南三月桃花雨綠暗紅稀春欲歸鷗鷺即看當檻浴¶
水痕依舊上柴扉　夜雨絶句¶
¶
　　戊午秋八月朢日梅灣山人文仲義書於營居齋中¶
¶
　　文啟美看桃花詩帖¶
¶
　　楊栁絲青欲繫船船頭紅紫趁人鮮千村煖霧烘茅屋¶
<pb:KR3h0070_WYG_345-27a>¶
一道晴霞入墓田客醉轉思留客雨花深更愛養花天¶
斜陽渡口從相識桃葉桃根不記年　㸔桃花作似之¶
罘先生文震亨¶
¶
¶
¶
¶
¶
<pb:KR3h0070_WYG_345-27b>¶
¶
¶
¶
¶
¶
¶
¶
¶
　　六藝之一錄巻三百八十七¶
¶

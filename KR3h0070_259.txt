# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.803238
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 259
<pb:KR3h0070_WYG_259-1a>¶
　　欽定四庫全書¶
¶
　　六藝之一録卷三百一　　　　錢唐倪濤撰¶
¶
　　歴朝書論¶
¶
　　汪珂玉珊瑚網書旨¶
¶
　　蔡中郎石室神授筆勢記(已見)¶
¶
　　蔡伯喈小篆賛(已見)¶
¶
　　蔡伯喈𨽻賛(已見)¶
¶
　　崔瑗草書勢(已見)¶
¶
<pb:KR3h0070_WYG_259-1b>¶
　　王珉行書狀(已見)¶
¶
　　衛夫人筆陣圖(已見)¶
¶
　　王右軍題筆陣圖後(已見)¶
¶
　　晉王逸少教子敬筆論十二章(已見)¶
¶
　　孫過庭辨其偽然議論亦不可廢¶
¶
　　右軍筆法二十四訣(書苑菁華作翰林宻論二十四條用筆法已見)¶
¶
　　梁武帝答陶隐居論書(節録)¶
¶
　　夫運筆斜則無芒角(至)方可以肆其談云云(已見)¶
¶
<pb:KR3h0070_WYG_259-2a>¶
　　梁武帝觀鍾書十二法(已見)¶
¶
　　梁庾元威論書(摘録)¶
¶
　　所學正書宜以殷鈞(至)言無虚出斯則善矣(詳見前)¶
¶
　　禁經永字八法(已見)¶
¶
　　(桑世昌蘭亭考永字八法本此而未備)¶
¶
　　釋智果心成頌(已見)¶
¶
　　唐太宗筆論(書苑菁華作唐太宗筆法訣已見)¶
¶
　　虞世南筆髓論(已見)¶
¶
<pb:KR3h0070_WYG_259-2b>¶
　　歐陽率更書三十六法(已見)¶
¶
　　孫過庭書譜(摘録　詳見前)¶
¶
　　真蹟刻停雲館法帖全刋書法要録此僅¶
撮三則若原搨不分篇也¶
¶
　　趋變適時行書為要題勒方富真乃居先草不兼真殆¶
於専謹真不通草殊非翰札真以㸃畫為形質使轉為¶
情性草以㸃畫為性情使轉為形質草乖使轉不能成¶
字真虧㸃畫猶可記文廻互雖殊大體相涉故亦貫通¶
<pb:KR3h0070_WYG_259-3a>¶
二篆俯貫八分包括篇章涵泳飛白若毫厘不察則胡¶
越殊風至如鍾繇𨽻竒張芝草聖此乃専精一體以致¶
絶倫伯英不真而㸃畫狼藉元章不草而使轉縱横自¶
兹以降不能兼善者有所不逮非専精也雖篆𨽻章草¶
工用多變濟成厥美各有攸宜篆尚婉而通𨽻欲精而¶
密草貴流而暢章務險而便然後凛之以風神温之以¶
妍潤鼓之以枯勁和之以閑雅故可逹其情性形其哀¶
樂驗燥濕之殊節千古依然體老壯之異時百齡俄頃¶
<pb:KR3h0070_WYG_259-3b>¶
又云今撰執使轉用之由以祛未悟執謂淺深長短之¶
類是也使謂縱横牽掣之類是也轉謂鈎環盤紆之類¶
是也用謂㸃畫向背之類是也¶
¶
　　又云數畫並施其形各異衆㸃齊列為體互乗一㸃成¶
一字之規一字乃終篇之准違而不犯和而不同留不¶
恒遲遣不恒疾帶燥方潤將濃遂枯冺規矩於方圓遁¶
鉤䋲之曲直乍顯乍晦若行若蔵窮變態于毫端合詞¶
情於紙上無間心手忘懐楷則則自可背羲獻而無失¶
<pb:KR3h0070_WYG_259-4a>¶
逹鍾張而尚工¶
¶
　　顔真卿述張長史十二筆意(已見)¶
¶
　　懐素論筆法(已見)¶
¶
　　釋亞棲論書(已見)¶
¶
　　林韞撥鐙序略(節録　詳見前)¶
¶
　　大凡㸃畫不在拘之長短逺近(至)子其旨而味乎(止)¶
¶
　　李約壁書飛白蕭字賛(已見)¶
¶
　　張懐瓘十體節略(詳見)¶
¶
<pb:KR3h0070_WYG_259-4b>¶
　　案古文者(至)是曰古文(止)　案大篆者(至)惟易與史篇¶
得全(止)　按籀文者(至)石鼓文存焉(止)　按小篆者(至)¶
至今多用焉(止)　按八分者(至)亦謂之章程書(止)　按¶
𨽻者(至)八分之㨗也(止)　按章草者(至)章草之變也(止)¶
　按行書者(至)多以行書著名(止)　按飛白者(至)縹緲¶
神仙之事(止)　按草書者(至)飛㢘縱轡也(止)¶
¶
　　張懐瓘用筆十法(已見)¶
¶
　　李後主書述略¶
¶
<pb:KR3h0070_WYG_259-5a>¶
　　書有七字法謂之撥鐙自衛夫人并鍾王二家傳於歐¶
虞禇顔等所謂七法者擫壓鈎掲抵𨗳送是也今有顔¶
魯公墨蹟存于世¶
¶
　　歐陽文忠公筆記(節録　詳見前)¶
¶
　　蘇子美嘗言用筆之法(至)可以意得也¶
¶
　　蘇文忠公論書¶
¶
　　獻之少時學書一叚　凡世之所貴必貴其難一叚¶
¶
　　書法備於正書一叚　把筆無定法一叚　書初無意¶
<pb:KR3h0070_WYG_259-5b>¶
于佳乃佳爾一叚(凡五叚俱見前)¶
¶
　　蘇文忠公題自作字¶
¶
　　東坡平時作字骨撑肉肉沒骨未嘗作此瘦妙也宋景¶
文公自名其書銕綫若東坡此帖可謂云爾已矣¶
¶
　　元符三年九月二十四日游三洲嵓囬舟中書¶
黄文節公論書¶
¶
　　心能轉腕一叚　王氏書法一叚　筆力同中有異一¶
叚(刪前三句)　凡書要拙多于巧一叚　肥字要須有骨一¶
<pb:KR3h0070_WYG_259-6a>¶
叚　凡學書欲先學用筆一叚　余寓居開元寺之怡¶
偲堂一叚(俱見前)¶
¶
　　今俗書菴字既於篆文無有又菴非屋不當從广後漢¶
皇甫規為中郎將持節監闗中兵㑹軍大疫親入菴廬¶
廵視三軍感悦用此菴字為有依據¶
¶
　　回党伯舟書云書字已佳但疑是单鈎肘臂著紙故尚¶
有拘曲不放浪意態耳大概書字楷書欲如快馬斫陣¶
草法左規右矩此古人妙處¶
¶
<pb:KR3h0070_WYG_259-6b>¶
　　來僰道舟中觀長年盪槳羣丁撥棹乃覺少進意之所¶
到輙能用筆¶
¶
　　米㐮陽論書¶
¶
　　吾書小字行書一叚　世人多冩大字時一叚　石曼¶
卿作佛號一叚　字要骨格一叚　唐官告在世一叚¶
¶
　　石刻不可學一叚　書至𨽻興一叚(凡七叚俱見前)¶
¶
　　米㐮陽論臨摹二法(黄伯思東觀餘論已見前矣此云米㐮陽誤也)¶
¶
　　米㐮陽論小楷提筆¶
¶
<pb:KR3h0070_WYG_259-7a>¶
　　陳寺丞伯修子也嘗于枕屏效元章筆蹟書杜陵詩一¶
日元章過之見而驚焉伯修命出拜元章喜甚因授以¶
作字提筆之法曰以腕着紙則筆端有指力無臂力也¶
曰提筆亦可小楷乎元章笑顧小史索紙書其所作進¶
黼扆賛表筆畫端謹字如蝇頭而位置規模皆若大字¶
父子歎服因請其法元章曰此無他每作字時不可一¶
字不提筆久當自熟矣¶
¶
　　黄祕書伯思論書¶
¶
<pb:KR3h0070_WYG_259-7b>¶
　　昔人運筆一叚　凡書衡難縱易一叚(已見)¶
¶
　　流俗言作書皆欲懸腕而聚指管端一叚(已見)¶
¶
　　張懐瓘云飛白全用𨽻法(節録至書則不能成止已見)¶
¶
　　唐人更不作章草書近來有濟及洪府人强學之所謂¶
不堪位置舉止羞澀終不似真俗人未嘗知古人用筆¶
處見其人書者隨衆稱善皆曰鍾王復出矣¶
¶
　　漢甄豐稽正古文字其一古文魯堂壁中書也其二竒¶
字即古文而異者也古文髙質而難遽造若三代鼎彞¶
<pb:KR3h0070_WYG_259-8a>¶
遺篆是已竒字怪巧而差異正若漢劉棻從揚雄所學¶
及近世夏鄭公集四聲韻所載是已今人往往不能辨¶
之遂盡以竒字為古文焉¶
¶
　　宋髙宗翰墨志¶
¶
　　余自魏晉以來一叚　余每得右軍或數行或數字一¶
叚　士人作字有正行草𨽻篆五體一叚　士人於書¶
必先學正書者一叚　昔人論草書一叚(凡五叚俱見前)¶
¶
　　劉正夫論書¶
¶
<pb:KR3h0070_WYG_259-8b>¶
　　字美觀則不古一叚(已見)¶
¶
　　執筆要分直側直筆圓側筆方用法有異而執筆初無¶
異也其所以異者不過遣筆用鋒之差變耳盖用筆直¶
下則鋒常在中欲側筆則微倒其鋒而書體自然方矣¶
若夫執筆則不可不方也古人學皆用直筆王次仲等¶
始有倒法¶
¶
　　姜堯章書譜(俱見前)¶
¶
　　董廣川論體裁¶
¶
<pb:KR3h0070_WYG_259-9a>¶
　　峻抜一角一叚(已見)¶
¶
　　趙子固書法論(已見)¶
¶
　　鄭夾漈六書偏旁例論¶
¶
　　六書起一成文一叚(已見)¶
¶
　　篆通而𨽻辟故有左無右有&KR0671;(音阜)無&KR0008;篆明而隸晦故¶
有王無玉有未無朱篆巧而隸拙故有□(音貢)無□(音烱)有¶
丨無丶篆縱而隸拘故有刀無匕有禾無米(音稽)然則篆¶
之與隸其猶筮之於龜乎¶
¶
<pb:KR3h0070_WYG_259-9b>¶
　　夾漈通志六書論¶
¶
　　經術之不明繇小學之不振小學之不振繇六書之無¶
傳聖人之道惟藉六經六經之作惟藉文言文言之本¶
在於六書六書不分何以見義小學之義第一當識字¶
母之相生第二當識文字之有間象形指事文也㑹意¶
諧聲轉注字也假借文字俱也象形指事一也象形别¶
出為指事諧聲轉注一也諧聲别出為轉注二母為㑹¶
意一子一母為諧聲六書也者象形為本形不可象則¶
<pb:KR3h0070_WYG_259-10a>¶
屬諸事事不可指則屬諸意意不可㑹則屬之聲聲則¶
無不諧矣五不足而後假借生焉六書無傳惟藉説文¶
然許氏惟得象形諧聲二書以成牽於㑹意復為假借¶
所擾故所得者亦不能守焉所以顛沛淪於經籍之中¶
如汎一葦於溟渤靡所底止皆為假借之所魅也嗚呼¶
六書明則六經如指諸掌假借明則六書如指諸掌若¶
夫省文則有聲闗於義者有義闗於聲者六書之道備¶
于此矣¶
¶
<pb:KR3h0070_WYG_259-10b>¶
　　鄭肯亭忠質文論¶
¶
　　三皇尚忠五帝尚質三王尚文八卦忠也古文質也籀¶
文也篆則王降而覇矣隸其秦之法令書乎古隸隸之¶
古文也八分隸之籀也楷法隸之篆也飛白八分之流¶
也行楷之行也草楷之走也隸之規為方草則圓其矩¶
而六書之道散也¶
¶
　　鄭子經書要篇(出衍極已見)¶
¶
　　鄭子經天五篇(仝上已見)¶
¶
<pb:KR3h0070_WYG_259-11a>¶
　　虞伯生六書淵源序略¶
¶
　　魏晉以來善隸書一叚(已見)¶
¶
　　吾邱衍學古編略¶
¶
　　篆法匾者最好謂之&KR1915;匾徐鉉謂非老手莫能到石鼓¶
文字也(&KR1915;音果)¶
¶
　　小篆俗皆喜長一叚(已見)¶
¶
　　隸書人謂宜匾殊不知妙在不匾挑㧞平硬如折刀頭¶
方是漢隸書體括云方勁古拙斬釘截鐵備矣¶
¶
<pb:KR3h0070_WYG_259-11b>¶
　　欵識文者諸侯本國之文也古者諸侯書不同文故形¶
體各異秦有小篆始一其法近世學者取欵識字為用¶
一紙之上齊楚不分人亦莫曉其謬¶
¶
　　李西涯論篆額¶
¶
　　裝潢舊碑石刻法帖上篆額㫁不可去不然却似賢人¶
不着冠耳¶
¶
　　祝京兆論楷書及扇書¶
¶
　　一血二骨三肉四筋五員六直七平八方九結搆十變¶
<pb:KR3h0070_WYG_259-12a>¶
十者備謂之楷書　書聚骨扇一叚(已見)¶
¶
　　楊升菴論擘窠書(已見)¶
¶
　　弇山人巵言¶
¶
　　王肯堂鬱岡齋筆塵¶
¶
　　右軍執筆圖一叚　凡作楷書一叚(已見)¶
¶
　　刻石手唐人為最今世所傳宋搨本神采飛動恍如真¶
蹟如雲麾將軍九成宫銘聖教序之類皆唐刻也其轉¶
折波磔處俱稜角分明故鋒頴雖露而古人運筆意象¶
<pb:KR3h0070_WYG_259-12b>¶
隐然在目後世摹勒者亦妄意蔵鋒而轉折磔波處俱¶
以圓渾為工故成無骨之身無幹之樹停雲戱鴻之刻¶
手固劣亦書家誤之也¶
¶
　　古人作書多肥少瘦凡碑初刻未經多搨畫深而字必¶
肥久而搨多畫淺而字漸瘦瘦非真相也余每笑世人¶
學聖教序多作細畫不知誤學㫁碑後字耳¶
¶
　　董𤣥宰論字生熟¶
¶
　　字與畫各有門庭畫可生字不可不熟畫須熟後生字¶
<pb:KR3h0070_WYG_259-13a>¶
須熟外熟¶
¶
　　董𤣥宰論臨書(已見)¶
¶
　　陳眉公論筆墨(已見)¶
¶
　　陳眉公論臨帖(已見)¶
¶
　　李竹懶論小楷¶
¶
　　古人不貴小楷謂之隸書為胥隸所書耳梁武勅臣下¶
書疏皆用行狎筆自書唯署名稍謹耳唐文皇令三館¶
諸生冩道釋諸經以其楷正名經生體士大夫不為也¶
<pb:KR3h0070_WYG_259-13b>¶
竹雨屢要余作楷余目昏甚苦之為作一絶以冷其意¶
然實書家正論也鴨頭狸骨擅雄竒不數銀鈎蠆尾竒¶
請看貞觀冩經手品流虞禇隔雲泥¶
¶
　　李竹懶論治書四種(即李日華論臨摹響搨硬黄已見)¶
¶
　　書系書説¶
¶
　　草備𤣥機亦由風氣籀文三變六象具存雖云道藝盖¶
通神明子雲心畫類别正邪中郎筆論散懐恣情多力¶
無筋者聖鐘司隸得之韋墓通靈感物者淡衛夫人示¶
<pb:KR3h0070_WYG_259-14a>¶
以此妙芝象滅景鍾索邈步右軍筆陣判將領之後先¶
衛瓘風流亦西臺之髙品是故有劍法藤法戈法弩法¶
㸃法波法增減法畫㫁而脉故連形虚而氣故實右軍¶
云戈如長松倚谷曲如縣鈎釣水放似張弓發箭收如¶
虎闘龍&KR0750;是故有立法踠法頓挫法顯異法貫穿環合¶
曵如杖横如舟牽如電掣立如鳥卓踠如股疊秀如秋¶
水芙蓉險似崩崖攅石稳如平頓安步猛似泉㵼湍奔¶
虎嘯而谷隂生雲興而天彩煥是故渾厚而英發清新¶
<pb:KR3h0070_WYG_259-14b>¶
而潜括散散漫漫而剛介勁抜趋趋蹌蹌而優游閒裕¶
幹疾者如脱舒徐者如待竒正不同視前軍之部伍東¶
南虚席効賔主之成章是故疎不容加密不容遣華不¶
可凋禿不可少筆行而志自從趣動而機不已故曰用¶
筆者天流美者地内貴盈而外貴虚於乎聖賢既逺聞¶
見日疎卧畫被穿用心良苦意在筆先山陰之確論十¶
遲五急墨道之要機羊欣親授于子敬張翼亦幾於亂¶
真阮研骨力紹之淵微梁武答書首推程邈元威論筆¶
<pb:KR3h0070_WYG_259-15a>¶
先進張融蕭思話不識右軍欣為鼻祖永禅師遥托僧¶
䖍不失家雞筆待心傳道難俗論文皇辟以魯廟之器¶
世南謂之神遇無為歐陽八訣發永字之威儀過庭長¶
譜歎古今之阻絶故三十六法不為贅懐瓘十體不為¶
侈魯公之授受必待志士髙人方明之所述在乎掌虚¶
指實公權筆諫之要盧雋臨池之訣各有由來非浪言¶
也顛張得之劍器狂素亦類驚蛇徐季海之體氣純白¶
沈傳師之骨法清虚蘇長公論草聖大字之難在嚴重¶
<pb:KR3h0070_WYG_259-15b>¶
結宻黃庭堅自移戎州之後悟沈著痛快吁代有古今¶
變無終始皇王帝霸各暢厥猷是故三才一徳典章不¶
能掩其盛品彚含嗟鬼神不能奪其秀立造化于毫端¶
狀萬古於一瞬非吾所知也¶
¶
　　明有芒氏墨雨碎金¶
¶
　　張長史謂大字促令小小字展令大董内直謂冩大字¶
貴結密不結密則懶散而無精神偏傍宜字字相照應¶
又宜飄逸氣方清雅不俗一字之美皆偏傍凑成分拆¶
<pb:KR3h0070_WYG_259-16a>¶
看時各自成一家始為大字之盡善者矣小字貴開濶¶
字内間架宜明整開濶一如大字體叚諸美皆具也¶
胸中有書下筆自然不俗坡詩有云退筆如山未足琛¶
讀書萬卷始通神此良言也¶
¶
　　為書之妙不在憑文案本妙在應變無方¶
¶
　　行行須有活法字字須求生動¶
¶
　　有功無性神彩不生有性無功神彩不實兼此二者然¶
後能齊古人¶
¶
<pb:KR3h0070_WYG_259-16b>¶
　　筆正之説真格言也筆正則古人筆法皆如吾手矣側¶
鋒取妍鍾王不傳之祕濡毫之次法與鋒合然後運筆¶
無非法也¶
¶
　　捉筆在手便須用意不可妄落一筆一筆纔落便想第¶
二筆合作如何下¶
¶
　　倘冩一字不成須於衆碑尋之若無即出意自造不可¶
輕意率然而作¶
¶
　　臨書最有功以其可得筆法也字形在紙筆法在手筆¶
<pb:KR3h0070_WYG_259-17a>¶
意在心筆筆生意分間布白小心布置大膽落筆左者¶
右之右者左之偏者正之正者偏之以近為逺以逺為¶
近以連為㫁以㫁為連筆近者意逺筆逺者意近¶
字看碑帖須象運筆又須把其氣象隨所寓成形結字¶
得形體不如得筆法得筆法不如得氣象學字如女子¶
學梳掠惟性虚者尤能作態度¶
¶
　　只學一家書學成不過為人作奴婢耳集衆長歸於我¶
斯為大成¶
¶
<pb:KR3h0070_WYG_259-17b>¶
　　行書非草非真兼真謂之真行帶草謂之行草篆添𨽻¶
減篆長𨽻匾¶
¶
　　八分書殆不始於秦水經注齊地掘古塜棺前有八分¶
書騐文乃太公六世孫胡公之墓科斗古文大篆小篆¶
亦自五帝時有之矣如禹刻岣嶁碑則用科斗宣王刻¶
石鼓則用籀書唐人錢譜太昊氏金尊盧氏幣其文具¶
存悉皆小篆太公九府圜錢黄帝布刀亦是小篆盖書¶
契既作字體悉具决不始於秦也¶
¶
<pb:KR3h0070_WYG_259-18a>¶
　　唐昇元帖以匱紙摹搨李廷珪墨拂之為絶品匱紙者¶
打金箔紙也其次即用澄心堂紙蝉翅拂為第二品濃¶
墨本為第三品也昇元帖在淳化祖帖之上隋開皇帖¶
之下迄今皆不可復見也¶
¶
　　世有絳帖潭帖臨江帖此三書絳本已少惟潭帖為勝¶
者以僧希白所臨也希白於字畫得佳趣故於二王帖¶
尤邃若臨江則失真逺矣又淳化帖大觀帖當時以晉¶
唐善本及江南所收帖擇善者悉出上聖規摹故風骨¶
<pb:KR3h0070_WYG_259-18b>¶
意象皆存在識者鍳裁而學者悟其趣法書中唐人硬¶
黄可喜若其餘紙札俱不精¶
¶
　　洞天清録云書與畫一致也書者以濟畫之不及者也¶
使畫可盡則無事乎書矣古之善繪者或畫詩或圖孝¶
經或貌爾雅或像論語暨春秋或著易象皆附經而行¶
猶未失其初也世道日降往往溺志於車馬士女之華¶
怡神於花鳥蟲魚之麗游情於山林水石之幽而古意¶
衰矣¶
¶
<pb:KR3h0070_WYG_259-19a>¶
　　古人論墨之佳者曰輕堅黝黒入硯無聲又曰其堅如¶
玉其文如犀又曰繢彩奮發論硯之佳者曰秀潤玉質¶
論筆曰長而不勁不如勿長勁而不圓不如勿勁皆至¶
理也¶
¶
　　唐六典有裝潢匠注音光上聲謂裝成而以蠟潢紙也¶
今製牋法猶有潢製之説人多不解作平聲又改為裝¶
池益謬甚矣¶
¶
　　墨花閣雜志¶
¶
<pb:KR3h0070_WYG_259-19b>¶
　　洛陽李處權云古今書稱右軍為首正書見曹娥碑妙¶
絶超古與鍾元常抗衡黄庭經樂毅論若出兩手行書¶
見蘭亭叙髙風勝韻為一代冠¶
¶
　　秦太虚云黄庭遺教皆非逸少之蹟歐陽文忠公嘗謂¶
黄庭特後人縁山陰換鵞事附益遺教出于唐冩經手¶
及精考蘭亭樂毅論然後知文忠之言為不謬也¶
東坡書劉景文所蔵王大令帖詩云君家子敬十二字¶
氣壓鄴侯三萬籖¶
¶
<pb:KR3h0070_WYG_259-20a>¶
　　張愛賔稱惟王羲之能為一筆書陸探微能為一筆畫¶
張桓侯不特有八分刁斗銘又有流江縣記功碑云漢¶
將張飛率精騎萬人大破賊首張郃于八濛立馬勒石¶
董北苑云劉徳昇為書家祖師鍾繇胡昭皆受其學昭¶
肥鍾瘦各得一體¶
¶
　　定武本世罕傳已久即周憲王邸中所鎸五種蘭亭其¶
間肥瘦不一行楷雜亂非復右軍故步矣相傳定武為¶
歐陽率更臨則楷法多禇河南臨則行法勝米海嶽筆¶
<pb:KR3h0070_WYG_259-20b>¶
古佻逹故不欲為定武左&KR0221;即今所摸禇河南蘭亭亦¶
我用我法以意為之耳然生趣森勃超然凌空之態仍¶
不減山陰面目也¶
¶
　　唐書學有通微院體¶
¶
　　鍾紹京景龍中以院縂監從討韋氏有功性嗜書家藏¶
王羲之獻之禇遂良書至數十百卷以善書直鳯閣武¶
后時榜諸宫殿明堂及銘九鼎皆紹京書也其字畫妍¶
媚遒勁有法誠少與為比¶
¶
<pb:KR3h0070_WYG_259-21a>¶
　　米南宫稱法書曰墨王可謂極稱非右軍大令東武亭¶
侯不足當也¶
¶
　　懐素書意在筆前多意到而筆不到趙孟頫書弱中示¶
勁若綿裹鐵云¶
¶
　　鮮于奉常公嘗見葉秋臺書反覆諦視至欲下拜¶
昔管仲變井田而成内政孔明變内政而成八陳李衛¶
公變八陳而成六花君謨變右軍平原而成忠惠此子¶
臧所謂太上逹節者也¶
¶
<pb:KR3h0070_WYG_259-21b>¶
　　王著閣帖誤人千載世俗莫覺争相寳尚不幾享敝帚¶
以千金哉自米一鍳而偽分黄再鍳而真出於是愽古¶
家始知不誣古矣此卷大令書標為澄清堂世傳賀監¶
所模然書譜未載不知何據余觀其神骨冷冷結搆遒¶
逸髙出淳化千倍内領動等五帖又淳化中所無而他¶
刻亦未始見尤可寳也卷後附索靖出師頌鍾繇賀㨗¶
表按出師頌昔人定為蕭子雲賀㨗則鍾真筆二帖俱¶
為希跡用以壓卷者盖人由王索而窺元常真為百尺¶
<pb:KR3h0070_WYG_259-22a>¶
竿頭進一步耳¶
¶
　　率更正書出大令森森若武庫矛㦸虞永興稱其不擇¶
紙筆髙麗亦知愛重遣使請之其名重如此是夣奠帖¶
共七十六字而清瘦古勁遒健之中不失婉潤較化度¶
醴泉銘不無少變乃字畫之妙不在二帖下正如郭林¶
宗雖標格極峻而虚和近人他書未免作李元禮謖謖¶
松風矣¶
¶
　　真書　行書二叚(録陳繹曽翰林要訣中法書已見)¶
<pb:KR3h0070_WYG_259-22b>¶
晉人書雖非名法之家亦有一種風流藴藉之態縁當¶
時人士以清簡相尚虚曠為懐修容發語以韻相勝落¶
華散藻自然可觀可以精神解領未可以言語求覔也¶
汪珂玉輯¶
¶
¶
¶
　　六藝之一録卷三百一¶
¶

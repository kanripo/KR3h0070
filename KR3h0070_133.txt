# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.749921
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 133
<pb:KR3h0070_WYG_133-1a>¶
　　欽定四庫全書¶
¶
　　六藝之一録卷一百三十四　　錢唐倪濤撰¶
¶
　　法帖論述四¶
¶
　　法帖譜系¶
¶
　　法帖譜系序¶
¶
　　魏晋真墨世不多見故家大室號為收書者所蔵間不¶
過一二外此率多臨摹響搨往往失真無復古意去古¶
益逺雖石刻亦復艱得秦漢豐碑巨碣唯字畫深且大¶
<pb:KR3h0070_WYG_133-1b>¶
者僅存雖日就剥落而尚或髣髴可辨至如晉宋諸刻¶
幾一字不可考矣可勝嘆哉恭惟藝祖皇帝承五季分¶
裂之餘平一天下諸國賔服文書禮樂復見全盛太宗¶
皇帝文徳化成淳化中盡取御府歴代名蹟刻之秘閣¶
毎大臣登進二府則賜之於是魏晉書法傳布天下閣¶
帖之名蓋始乎此自是好事者轉相傳摹而又増益他¶
帖别為卷第如絳帖潭帖之類枝分派别不知其幾世¶
之得其一二者未暇詳攷往往自為珍異此是彼非莫¶
<pb:KR3h0070_WYG_133-2a>¶
知底止余生最晩自幼粗知崇慕書學第識見淺陋所¶
得不廣淳化古帖恨未識真近世所藏率是荐本絳帖¶
家藏數種雖有同異並皆中原新刻近嵗始獲見石本¶
于三衢好事家然後知單公炳文之論不我欺也因取¶
平生所見諸帖列成譜系以備遺忘若夫攷訂不精紀¶
載未備尚俟博雅君子矜我者是正而増廣之淳祐乙¶
巳仲春日在端午陶齋曹士冕書¶
¶
<pb:KR3h0070_WYG_133-2b>¶
<pb:KR3h0070_WYG_133-3a>¶
<pb:KR3h0070_WYG_133-3b>¶
　　譜系雜說上¶
¶
　　淳化法帖¶
¶
　　熙陵以武定四方載櫜弓矢文治之餘留意翰墨乃¶
出御府所藏歴代真蹟命侍書王著模刻禁中釐為¶
十卷各於卷尾篆書題云淳化三年壬辰嵗十一月¶
六日奉聖㫖模勒上石¶
¶
　　叙說¶
¶
　　太宗皇帝時嘗遣使購募前賢真蹟集為法帖十卷¶
<pb:KR3h0070_WYG_133-4a>¶
鏤板而藏之毎有大臣進登二府則賜以一本其後¶
不賜或傳板本在御書院往時禁中火灾板焚遂不¶
賜或云板今在但不賜爾故人間尤以官法帖為難¶
得余得自薛公期云是家藏舊本今世人所有皆轉¶
相傳模者也(六一集古)¶
¶
　　太宗皇帝文徳化成情無他好留意翰墨潤色太平¶
嘗借王氏所收書以集閣帖十卷内郗愔兩行二十¶
四日帖乃此卷中者而於謝公帖親䟦三字以還王¶
<pb:KR3h0070_WYG_133-4b>¶
氏其帖在李瑋家(寶晉)¶
¶
　　太宗皇帝萬機之餘留情翰墨嘗詔天下購募鍾王¶
真蹟集為法帖十卷以賜羣臣往時故相劉公沆在¶
長沙以官法帖鏤板遂布於人間後有尚書郎潘師¶
旦又擇其尤妙者别為卷第與劉氏本並行至予集¶
録古文不敢輒以官本參入私集遂於師旦所傳又¶
取其尤者散入録中俾夫啟帖披卷者時一得之把¶
翫欣然所以忘勌也(集古)¶
¶
<pb:KR3h0070_WYG_133-5a>¶
　　二王府帖¶
¶
　　山谷論禁中板刻古法帖十卷當時皆用歙中貢墨¶
墨本賜羣臣今都下用錢萬二千便可購得元祐中¶
親賢宅從禁中借板墨百本分遺官僚但用潘谷墨¶
光輝有餘而不甚黟黑又多木横裂紋士大夫不能¶
盡别也此本可當舊板之半耳予觀近世所謂二王¶
府帖者葢中原再刻石本非禁中板本也前有目録¶
卷尾且無篆書題字葢顯然二物矣¶
¶
<pb:KR3h0070_WYG_133-5b>¶
　　紹興國子監本¶
¶
　　紹興中以御府所蔵淳化舊帖刻板寘之國子監其¶
首尾與淳化閣本略無少異當時御府拓者多用匱¶
紙葢打金銀箔者也字畫精神極有可觀今都下亦¶
時有舊拓者元板尚存邇來碑工往往作蟬翼本且¶
以厚紙覆板上隠然為銀錠&KR1498;痕以惑人第剥損非¶
復舊拓本之遒勁矣¶
¶
　　淳熙修内司本¶
¶
<pb:KR3h0070_WYG_133-6a>¶
　　淳熙間奉㫖刻石禁中卷帙規模悉同淳化閣本而¶
卷尾乃楷書題云淳熙十二年乙巳嵗二月十五日¶
修内司恭奉聖㫖模勒上石¶
¶
　　大觀太清樓本¶
¶
　　大觀中奉㫖刻石太清樓字行稍高而先後之次亦¶
與淳化帖小異其間有數帖多寡不同或疑用真蹟¶
摹刻凡標題皆蔡京所書卷尾題云大觀三年正月¶
一日奉聖㫖模勒上石而又以建中靖國祕閣續帖¶
<pb:KR3h0070_WYG_133-6b>¶
十卷易其標題去其嵗月與官屬名衘以為後帖又¶
刻孫過庭草書譜及貞觀十七帖總為二十二卷吾¶
家收宣政間所拓前十卷字畫有鋒鋩且無損缺開¶
禧以後有自𣙜塲中來者已磨去亮字矣¶
¶
　　臨江戲魚堂帖¶
¶
　　元祐間劉次莊以家蔵淳化閣帖摹刻堂上除去卷¶
尾篆題而増釋文故家所蔵往年拓本猶有典刑近¶
所拓者字多刓缺亦有補換新刻者矣¶
¶
<pb:KR3h0070_WYG_133-7a>¶
　　利州本¶
¶
　　慶元中四川總領權安節以戲魚堂帖并釋文重刻¶
石于益昌官舍石今已不存權總江州徳安人其家¶
猶有當時墨本甚多釋文字畫較臨江帖為稍大¶
¶
　　慶厯長沙帖¶
¶
　　丞相劉公帥潭日以淳化官帖命慧照大師希白模¶
刻于石寘之郡齋増入霜寒十七日王濛顔真卿等¶
諸帖而字行頗高與淳化閣本差不同逐卷各有嵗¶
<pb:KR3h0070_WYG_133-7b>¶
月第一卷題云慶厯五年季夏慧照大師希白模勒¶
第二卷慶厯八年仲冬月慧照大師希白重模第三¶
卷則五年六月第四卷則八年仲冬月第五卷戊子¶
嵗孟冬第六卷五年季夏第七卷五年仲秋月第八¶
卷五年季夏月模勒上石第九卷八年仲冬月第十¶
卷五年仲秋月毎卷各有慶厯及慧照大師希白重¶
模字不復贅録¶
¶
　　劉丞相私第本¶
¶
<pb:KR3h0070_WYG_133-8a>¶
　　劉丞相既刻法帖于郡齋復依倣前本刻石十卷以¶
歸私第予頃在九江見故家所蔵一本與長沙本絶¶
相似而小異其後有人䟦云此先丞相私第本也疑¶
是劉氏子弟所䟦後復見一本于姑蘇與九江所見¶
本同紙墨皆與南碑不類而慶厯等題字止三兩卷¶
有之葢即劉氏本也¶
¶
　　長沙碑匠家本¶
¶
　　舊傳長沙官本扃鑰不可常得碑匠之家别刻一本¶
<pb:KR3h0070_WYG_133-8b>¶
以應求者予頃收一本與長沙古本首尾略無少異¶
而字體形模小小不同疑其為碑匠家本頃又蔵一¶
本凡舊石損缺者皆别刻數行以易之其餘却只是¶
舊石此必碑匠所為也¶
¶
　　長沙新刻本¶
¶
　　舊刻毁于鬱攸之變中興以後復刻新石其帖間凡¶
遇舊帖損缺處並不復刻字亦無卷尾嵗月刻手甚¶
繆殊不足觀¶
¶
<pb:KR3h0070_WYG_133-9a>¶
　　三山本板¶
¶
　　三山帥司書庫有歴代帖板本葢好事者以長沙舊¶
帖刋勒卷帙規模皆同今已散失不全矣嘉熙庚子¶
備貟帥幕尚及見之¶
¶
　　黔江帖¶
¶
　　秦子明常以里中兒不能書為病其將兵於長沙也¶
買石摹刻僧寳月古法帖十卷世所稱潭帖者載歸¶
壁之黔江之紹聖院刻石者潭人湯正臣父子詳具¶
<pb:KR3h0070_WYG_133-9b>¶
山谷集中予淳祐甲辰道過三衢見好事家適有此¶
帖其卷帙之多寡次序之先後字行之長短悉同淳¶
化閣帖而紙墨彷彿似戲魚堂中興以前拓本其所¶
以異者第一卷有淳化篆書三行其次有楷書一行¶
云降授供備庫副使充東南第八副將訓練潭州諸¶
軍潭州駐劄秦世章家本其後又一行云長沙湯正¶
臣重摹男僊芝靈芝鐫第二卷至八卷尾各題長沙¶
湯正臣重模勒八字却無淳化篆書及世章衘位又¶
<pb:KR3h0070_WYG_133-10a>¶
第八卷取卿女壻帖内第二行休字立人作兩㸃第¶
二卷鍾繇宣示帖内再世榮名作榮石正與戲魚帖¶
同第九卷尾題長沙湯正臣摹六字第十卷題長沙¶
人湯正臣重摹男僊芝為一行靈芝鐫為一行此以¶
下似别有字偶裁損不可攷矣¶
¶
　　北方印成本¶
¶
　　余頃嵗道過臨川時李編修伯高宰是邑出所藏法¶
帖見示乃板本印成者是用北地厚皮紙印毎段自¶
<pb:KR3h0070_WYG_133-10b>¶
成一板四圍皆空白紙不施筐縁裝表而自然整齊¶
成冊字畫亦甚可愛¶
¶
　　烏鎮本¶
¶
　　舊傳湖州烏鎮張氏以絳閣二帖鋟木家塾或遇良¶
工模拓亦有可觀後聞板歸新市人家毎連紙一幅¶
可打一段予在三山見一本于周氏後數卷板内時¶
有直裂紋比到霅上獲一本于向氏叔堅之裔偶缺¶
兩卷且以元祐間所拓戲魚帖足之此刻字畫差肥¶
<pb:KR3h0070_WYG_133-11a>¶
而極有筆意頗勝諸帖惜其間錯悮數字為可恨耳¶
趙宰叔愚云丙戌嵗在宗庠有以法帖板質于齋舍¶
族人者偶不記為何人疑是此板亦未可知¶
¶
　　福清本¶
¶
　　福州福清縣民家舊有板刻絳閣急就章雁塔題名¶
四帖其刻稍精賣碑家得之往往駕名官帖以惑人¶
但彼中匠者不善用蠟毎毎有砑光痕可以證驗¶
¶
　　澧陽帖¶
¶
<pb:KR3h0070_WYG_133-11b>¶
　　澧陽舊有法帖石本其後散失僅存右軍數帖而已¶
¶
　　鼎帖¶
¶
　　武陵郡齋板本較諸帖増益最多博而不精殊無足¶
取¶
¶
　　不知處本¶
¶
　　豫章士友董良史家有法帖拓本數卷與淳化法帖¶
規模相似而筆意差弱似不逮所見諸本且不知所¶
出姑識于此以俟識者¶
¶
<pb:KR3h0070_WYG_133-12a>¶
　　長沙别本¶
¶
　　嘉定間先君帥長沙予隨侍在焉時碑房中有斷碑¶
一片乃法帖第一卷尾段字行高低正與淳化帖同¶
而絶不類古潭末後亦有淳化篆字此石實不知所¶
從來近嵗三山林伯鳳重刻于家直指為古潭余未¶
敢臆斷也¶
¶
　　蜀本¶
¶
　　予頃得一帖凡數卷於蜀中次序先後高低皆與長¶
<pb:KR3h0070_WYG_133-12b>¶
沙古帖同初亦疑為黔江帖今見秦氏真本則顯然¶
二物矣大率此帖全用長沙古本摹刻而字行亦間¶
有増减處既不知所出未敢臆說姑附見於此¶
¶
　　廬陵蕭氏本¶
¶
　　右法帖十卷用十二為號後有崇寧五年蕭公綸記¶
其略云皇祐先伯父太博作邑和州之含山得墨帖¶
於丞相兖國劉公摹刻未畢先君殿丞繼之始終六¶
年乃獲成就迄今五十年刓缺大半今續完之以藏¶
<pb:KR3h0070_WYG_133-13a>¶
於家葢用潭帖刻也慶元間已損失二十餘叚共少¶
三百四十餘行¶
¶
　　譜系雜說下¶
¶
　　絳本舊帖¶
¶
　　歐陽公集古䟦尾謂近時有尚書郎潘師旦以官帖¶
私自模刻于家而别本以行于世又云潘師旦者竊¶
取官法帖中數十帖别自刻石以遺人而傳冩字多¶
轉失然亦有可佳者觀此則絳帖是矣此帖世稱為¶
<pb:KR3h0070_WYG_133-13b>¶
潘駙馬帖或又稱絳帖豈潘氏世居絳郡耶帖凡二¶
十卷其次序卷帙雖與淳化官帖不同而實則祖之¶
特有少増益耳已别注絳帖字鑑兹得以略¶
¶
　　單炳文博雅君子也其論絳帖至為精密頃刻石襄¶
州有云淳化官本法帖今不復多見其次絳帖最佳¶
而舊本亦已艱得嘗以數本較之字畫多不侔煒家¶
舊本第九卷大令書一卷第四行内面字右邊轉筆¶
正在石破缺處隱然可見今本乃無右邊轉筆全不¶
<pb:KR3h0070_WYG_133-14a>¶
成字其面字下一字與第五行第七字亦不同又第¶
七行第一字舊本乃行書止字今本乃草書心字筆¶
法且俗以此推之今之所見多非舊本臨江帖大率¶
與舊本同其間此一帖尤不差但字體頗肥不逮絳¶
帖之遒勁也¶
¶
　　余既獲見炳文絳帖辨證然後知今世所藏二十卷¶
帖多非舊物毎恨未識其本而㐮州所刻第九卷大¶
令帖亦毁于王旻之變慮其遂至泯絶因以舊所藏¶
<pb:KR3h0070_WYG_133-14b>¶
本摹刻于家頗傳諸好事者淳祐甲辰自霅川官滿¶
得闕遄歸假道三衢始獲觀真帖于滄州毛監丞所¶
不獨第九卷與單說正合而二十卷首尾俱全亦可¶
謂珍玩矣且云得之金華潘氏是殆師旦之苗裔耶¶
其帖之異同大略條列于後¶
¶
　　帖總二十卷元無字號及叚眼數目¶
¶
　　第二卷¶
¶
　　鍾繇宣示帖第一行内報字右邊直畫勾起向左¶
<pb:KR3h0070_WYG_133-15a>¶
畔第二行亥字内下面夕字上畫微仰曲第五行¶
名字右角㣲有一㸃第十行當字上三㸃全旁有¶
微損却在空處¶
¶
　　已欲日帖脚本有斷石紋¶
¶
　　此卷内第一叚與第三叚石並缺右角¶
¶
　　第九卷大令帖正與單炳文㐮州所刻石本纎微¶
弗差故家所藏未有其比¶
¶
　　右潘氏絳帖二十卷紙字畫模印皆與今人所藏本¶
<pb:KR3h0070_WYG_133-15b>¶
不同而第九卷顯然可見自非單公炳文表而出之¶
亦將泯於無聞矣北方所刻諸本往往南渡後北人¶
轉相傳模無足深怪但武岡舊刻未知始於何年亦¶
止用新本模刻為恨耳¶
¶
　　東庫本¶
¶
　　世傳潘氏析居法帖石分而為二其後絳州公庫乃¶
得其一於是補刻餘帖是名東庫本第九卷之舛誤¶
葢始乎此今好事之家所藏絳帖率多此本字畫精¶
<pb:KR3h0070_WYG_133-16a>¶
神遒勁亦自可愛而衛夫人一帖及宋儋帖頗多燥¶
筆有如蘭亭叙郡字落筆之類此稍異於諸本其所¶
以不及舊帖者以第九卷大令書不破缺而炳文所¶
論三字已誤且逐卷逐叚各分字號以日月光天徳¶
山河壯帝居太平何以報願上登封書為别此又異¶
於舊帖也¶
¶
　　亮字不全本¶
¶
　　此帖與東庫本絶相似或只是一石但庾亮帖内亮¶
<pb:KR3h0070_WYG_133-16b>¶
字皆無右邊轉筆葢避逆亮諱也¶
¶
　　新絳本¶
¶
　　右一帖二十卷首尾規模叚眼字號並同東庫本獨¶
衛夫人宋儋二帖無燥筆又字畫較東庫本微局促¶
墨法雖與東庫本同然實是兩石吾家與毛希元皆¶
有之¶
¶
　　北本¶
¶
　　右二十卷親戚劉用甫處有之墨色與古本相近而¶
<pb:KR3h0070_WYG_133-17a>¶
第九卷大令書只同新本未知何處所刻¶
¶
　　又一本¶
¶
　　董良史家所藏本第九卷大令書字畫亦誤獨面字¶
有右邊轉筆異於他本且不與舊本同也¶
¶
　　武岡舊本¶
¶
　　右二十卷不知刻於何時碑叚稍長而日月光天徳¶
等字號間於行中字畫亦清勁可愛而第一卷衛夫¶
人宋儋無枯筆第九卷大令帖諸字皆誤信乎出於¶
<pb:KR3h0070_WYG_133-17b>¶
新絳也¶
¶
　　武岡新帖¶
¶
　　右二十卷帖即舊石也中厄於庸謬之人厭其字畫¶
清瘦頗加修治遂失本真其最可鄙笑者第二卷鍾¶
繇帖内再世榮名今名字已修作谷字矣且拓匠不¶
工凡損剥處鑿痕宛然呈露而字畫糢糊略不可辨¶
帖之謬者莫甚於此¶
¶
　　福清本¶
¶
<pb:KR3h0070_WYG_133-18a>¶
　　詳見前淳化條下¶
¶
　　烏鎮夲¶
¶
　　詳見前淳化帖條下此乃板夲非石刻也長沙折府¶
所藏夲二十卷模刻頗極精雅疑是此夲第九卷復¶
靣帖字誤而鵞羣帖止是㣲損字畫尚完此稍異於¶
新絳¶
¶
　　彭州本¶
¶
　　掘地得之字畫清勁頗類舊武岡而差優予家藏有¶
<pb:KR3h0070_WYG_133-18b>¶
之¶
¶
　　資州本¶
¶
　　資州以新絳前十卷刻石予家多有之前有目録元¶
刻麻石上續拓者不逮舊所得本遒勁矣¶
¶
　　木本前十卷¶
¶
　　甲秀陳氏藏此墨本不知所出¶
¶
　　又木本前十卷¶
¶
　　右一帖頃獲于都下不知所出稍不逮甲秀所藏雖¶
<pb:KR3h0070_WYG_133-19a>¶
皆出于新絳然亦自是一種¶
¶
¶
¶
¶
¶
¶
¶
<pb:KR3h0070_WYG_133-19b>¶
<pb:KR3h0070_WYG_133-20a>¶
<pb:KR3h0070_WYG_133-20b>¶
　　閣絳諸郡帖譜具前今鋪叙於後¶
¶
　　祕閣前帖¶
¶
　　十卷淳化三年壬辰翰林院所鐫侍書王著編次緒正¶
以歴代帝王帖為初卷而冠以漢章帝書博古者多議¶
此乃漢代章草耳非章帝所書又謂自漢章而下至梁¶
簡文七帖並一手偽為之二之四卷則歴代名臣帖寘¶
蒼頡夏禹書於第五卷六之八卷悉王羲之書七卷誤¶
攙入智永一帖九之十則獻之書米元章黄長睿辨其¶
<pb:KR3h0070_WYG_133-21a>¶
真贋各卷條列甚詳累數千言見之法帖刋誤葢其源¶
得自江左多南唐善書者取前賢語以意成之非臨非¶
摹是謂倣帖藏之祕閣凡數匣明顯云倣書皆用澄心¶
堂紙與李廷珪墨悉後主在江南日所製者宣政間守¶
官秘閣如劉無言輩猶及見之淳化畢工碑龕禁中大¶
臣登二府者搨以賜焉歐陽文忠謂中為火所焚或言¶
其碑元在但其後不以賜臣下按國史仁宗天聖十年¶
壬申八月禁中火延燔崇徳等八殿帝奉太后避火苑¶
<pb:KR3h0070_WYG_133-21b>¶
中皇祐三年辛夘楚公劉沆入參大政猶有搨本嘉祐¶
五年庚子兖公歐陽修為樞副則無之是罷賜典故當¶
在至和以後乃仁宗末年大觀初徽宗視淳化帖石已¶
皴裂且王著標題多誤内出墨蹟更定彚次較淳化所¶
刻非若絳帖他有去取増減祇併武帝一帖合於西晉¶
武帝帖後擇七卷右軍帖内誤入智永書列在第五卷¶
合首卷古帖三叚伴而歸一及躋晉宣於晉武上之類¶
使先後次序不紊進名臣帖亦然俾蔡京書及卷首末¶
<pb:KR3h0070_WYG_133-22a>¶
刋石太清樓下此正國朝盛時典章文物燦然備具百¶
工技藝咸精其能視淳化草創之始自然不同且當時¶
盡出元藏真帖臨摹定其舛誤非若外方但因石刻翻¶
刋京雖驕吝字學恐出王著右是大觀之本愈於淳化¶
明矣經靖康之禍新舊二刻莫知存亡¶
¶
　　閣帖目録　　　淳化編次¶
¶
　　第一卷¶
¶
　　漢章帝　　　漢章帝　　　晋武帝¶
¶
<pb:KR3h0070_WYG_133-22b>¶
　　西晋宣帝　　宣帝　　　　　西晉武帝¶
¶
　　東晉元帝　　東晉元帝　　　明帝¶
¶
　　東晉明帝　　康帝　　　　　東晉康帝¶
¶
　　哀帝　　　　東晉哀帝　　　簡文帝¶
¶
　　東晉簡文帝　文孝王　　　　宗明帝¶
¶
　　武帝　　　　齊高帝　　　　宋明帝¶
¶
　　梁武帝　　　齊高帝　　　　梁高帝¶
¶
　　梁武帝　　　梁簡文帝　　　高帝¶
¶
<pb:KR3h0070_WYG_133-23a>¶
　　唐太宗　　　簡文帝　　　　　唐高宗¶
¶
　　唐太宗　　　東晉文孝王　　　高宗¶
¶
　　陳長沙王　　陳長沙王叔懐　　陳永陽王永陽王伯智¶
¶
　　第二卷¶
¶
　　漢張芝　　　(後漢車騎將軍)崔子玉　　崔子玉¶
¶
　　後漢張芝　　魏鍾繇　　　　　魏太傅鍾繇¶
¶
　　吴刺史皇象　吴青州刺史皇象　晉丞相張華¶
¶
<pb:KR3h0070_WYG_133-23b>¶
　　晉(尚書令)衛瓘　　丞相桓温　　　晉黄門郎衛恒¶
¶
　　丞相王導　　　晉侍中張華　　丞相王敦¶
¶
　　晉丞相王導　　中書令王洽　　晉中書令王洽¶
¶
　　司徒王珉　　　晉尚書令王珣　司徒王珣¶
¶
　　晉中書令王珉　侍中王廙　　　晉太宰郗鑒¶
¶
　　太宰郗鑒　　　晉侍中郗愔　　侍中郗愔¶
¶
　　晉(中書侍郎)郗超　　中書郎郗超　　晉侍中王廙¶
¶
　　尚書令衛瓘　　晉太傅謝安　　黄門郎衛恒¶
¶
<pb:KR3h0070_WYG_133-24a>¶
　　晉(散騎常侍)謝萬　太傅謝安　　　晉侍中王敦¶
¶
　　散騎謝萬　　晉丞相桓温¶
¶
　　第三卷¶
¶
　　晉太尉庾亮　(晉齊獻王侍中)司馬攸　車騎將軍庾翼¶
¶
　　晉侍中杜預　太守沈嘉　　　晉司徒山濤¶
¶
　　侍中杜預　　晉太尉庾亮　　王循¶
¶
　　晉(車騎將軍)庾翼　劉超　　　　　晉太守沈嘉¶
¶
　　散騎謝璠伯　晉(中軍將軍)王循　　黄門郎王徽之¶
¶
<pb:KR3h0070_WYG_133-24b>¶
　　晉侍中卞壼　　謝莊　　　　　晉衛尉劉超¶
¶
　　侍中司馬攸　　晉(散騎常侍)謝璠伯　劉瓌¶
¶
　　晉(黄門侍郎)王徽之　王坦之　　　　晉侍中王操之¶
¶
　　王渙之　　　　晉(左將軍)王凝之　王操之¶
¶
　　晉王渙之　　　王凝之　　　　晉中丞劉瓌之¶
¶
　　司馬索靖　　　晉中(書令)王坦之　侍中劉穆之¶
¶
　　晉(征西司馬)索靖　　尚書王劭　　　晉尚書令王劭¶
¶
　　車騎紀瞻　　　晉中書令王恬　司徒王廞¶
¶
<pb:KR3h0070_WYG_133-25a>¶
　　晉司徒王廞　　太守張翼　　　晉侍中紀瞻¶
¶
　　陸雲　　　　　晉太守張翼　　海陵恭侯王邃¶
¶
　　晉都督陸雲　　中書令王恬　　晉海陵恭侯王邃¶
¶
　　太守山濤　　　晉謝發　　　　侍中卞壼¶
¶
　　宋(光禄大夫)謝莊　　謝發　　　　　宋侍中劉穆之¶
¶
　　宋特進王曇　　宋特進王曇　　中散大夫羊欣¶
¶
　　宋(中散大夫)羊欣　　太常卿孔琳之　宋太常卿孔琳之¶
¶
　　齊侍中王僧虔　南齊(侍中)王僧虔¶
¶
<pb:KR3h0070_WYG_133-25b>¶
　　第四卷¶
¶
　　梁尚書王筠　　晉(西中郎將)陳達　　特進沈約¶
¶
　　宋(給事中)薄紹之　刺史阮研　　　宋(征西將軍)蕭思話¶
¶
　　征南將軍蕭確　梁尚書王筠　　蕭思話¶
¶
　　梁特進沈約　　蕭子雲　　　　梁(交州刺史)阮研¶
¶
　　陳朝陳達　　　梁(廣州刺史)蕭確　　唐禇遂良¶
¶
　　梁侍中蕭子雲　秘監虞世南　　唐(秘書監)虞世南¶
¶
　　率更令歐陽詢　唐(中書令)禇遂良　諫議栁公權¶
¶
<pb:KR3h0070_WYG_133-26a>¶
　　唐(率更令)歐陽詢　李邕　　　　　唐(禮部尚書)薛稷¶
¶
　　諫議禇庭誨　　唐(朝散大夫)陸柬之　尚書郎薛稷¶
¶
　　唐(諌議大夫)禇庭誨　刺史徐嶠之　　唐祕書監李邕¶
¶
　　長史陸柬之　　(廣平太守)徐嶠之　　薄紹之¶
¶
　　唐(太子太師)栁公權¶
¶
　　第五卷¶
¶
　　蒼頡　　　　　史蒼頡　　　　夏禹¶
¶
　　夏禹　　　　　魯司冦仲尼　　太史籕¶
¶
<pb:KR3h0070_WYG_133-26b>¶
　　史籕　　　　魯司冦仲尼　　秦丞相李斯¶
¶
　　秦丞相李斯　秦程邈　　　　秦御史程邈¶
¶
　　宋儋　　　　後漢蔡琰　　　衛夫人¶
¶
　　晉衛夫人　　古法帖　　　　宋儋¶
¶
　　隋朝法帖　　隋法帖　　　　僧智果¶
¶
　　唐僧智果　　何氏帖　　　　隋僧智永¶
¶
　　蔡琰　　　　何氏帖　　　　古法帖¶
¶
　　唐張旭　　　僧懐素　　　　唐僧懐素¶
¶
<pb:KR3h0070_WYG_133-27a>¶
　　張旭　　　　　古法帖　　　古法帖¶
¶
　　第六至第八卷¶
¶
　　王羲之¶
¶
　　第九至第十卷¶
¶
　　王獻之¶
¶
　　絳帖¶
¶
　　前後各十卷相傳駙馬潘正夫以閣帖増損翻刋間摹¶
淳化被旨嵗月于卷末然不見䟦尾無自稽考編次多¶
<pb:KR3h0070_WYG_133-27b>¶
有不同閣以漢章書為首列蒼頡夏禹書於第五絳則¶
以蒼頡夏禹書為初卷寘歴代帝王書於後帖之二卷¶
閣總二王帖為五卷絳則前後帖皆有之衍而為十且¶
以第二卷張芝王洽書析為第二第五卷以第三卷庾¶
元亮卞壼析為第三第四卷古帝王帖則刪漢章帝晉¶
宣帝明康哀簡文帝梁高帝簡文名臣帖則削司馬攸¶
王劭王廞梁蕭子雲僧智永唐李邕等數帖却増入王¶
濛羊諮書後帖一卷全刋入本朝太宗宸翰二卷末冬¶
<pb:KR3h0070_WYG_133-28a>¶
晩書院偶成一章則當以吴越忠懿王書於標目猶前¶
叚太宗皇帝書之類何由自於諡號下花押如此是自¶
稱於生前九卷増入張旭千文四十五字藏真草書乃¶
素書䟦顛旭語後云顛草之趣貴在雄逸藏真乃云其¶
辭又非専為此卷千文但絳初入石定為直行岡之與¶
鼎則為横碑十卷増入顔魯公王廙高閑李建中書或¶
謂他所刋之帖皆以横石而絳獨立石四類之際上下¶
字蹟相聯既裁為經冊手軸則何所考竟且匠者摹搨¶
<pb:KR3h0070_WYG_133-28b>¶
必通為一碑無縁逐截横搨何由相綴又謂紗紙紋可¶
辨要當自有眼目潘尚哲宗第四女秦國公主後分二¶
子卷卷析以為二伯仲中一人最吝常苦其半不可得¶
太守又憚於挾勢挾貴而求者不能全致始募工重刋¶
于郡齋視舊本所差不毫釐其訛缺處亦逼真但神氣¶
㣲弱嘉定間李全在山東印搨絳帖以遺要人或以售¶
好事者又有自𣙜塲貿易以來者殆古刻不存再翻新¶
本謂即岡帖偽為非也岡之梅斑麤率况其筆意予所¶
<pb:KR3h0070_WYG_133-29a>¶
見絳帖陸續幾十覺藏真草書筆勢皆有截斷處良由¶
元係横書絳刋入石遷執移作直行岡以絳為祖不敢¶
有毫髪異乃獨此帖易直為横鼎帖紹興續刋者也亦¶
舍絳而取法於岡是横刋之為當矣至於以横碑剪為¶
直行裝禙是又偽之拙者此以岡帖或鼎帖凑成且其¶
文自不甚順溜未易以意釋但今之辨帖者執此以别¶
真贋¶
¶
　　閣帖本無而全卷増入¶
¶
<pb:KR3h0070_WYG_133-29b>¶
　　太號　太宗御書¶
¶
　　封號　唐張旭書　懐素䟦¶
¶
　　書號　顔真卿書　王廙書　　懐素書¶
¶
　　高閑書　　李建中書¶
¶
　　閣帖本無而卷内増入其人¶
¶
　　王濛　　　　羊諮　　　　僧智果(書梁武帝評書)¶
¶
　　閣帖本有而卷内刪去其人¶
¶
　　漢章帝　　　晉宣帝　　　明帝¶
¶
<pb:KR3h0070_WYG_133-30a>¶
　　康帝　　　　　哀帝　　　　簡文帝¶
¶
　　文孝王　　　　梁高帝　　　晉司馬攸¶
¶
　　王劭　　　　　王廞　　　　謝發¶
¶
　　梁蕭子雲　　　唐李邕¶
¶
　　閣帖卷内所載而増其帖¶
¶
　　王珉(美食)　　　王廙(聖體勝常得書)虞世南(名公書)¶
¶
　　栁公權(䝉恩絲靸蘭亭詩)唐太宗(秀岳銘)¶
¶
　　王羲之　　　　山號(風景藥方)¶
¶
<pb:KR3h0070_WYG_133-30b>¶
　　無號(永興　　遣鄉里　　　秋中感懐哀疾　　又)¶
¶
　　以號(二十八　勿殺一生　　毁塞重熙　　問鄉以弟　　上日)¶
¶
　　(日五　　為此　　　　不知君問淡悶　　蹔)¶
¶
　　報號(轉久　　腫不差霜寒　　疾患差)¶
¶
　　願號(適欲遣書嵗思終感　　新為百姓一朝放懸從子弟　　　范新婦¶
¶
　　間者　　近道　　　　東問馳情悉佳　　馳期當　　　小婢)¶
¶
　　王獻之　　　　壯號(婢日久思戀)¶
¶
　　帝號(錫錍)　　居號(二妹)　　上號¶
¶
<pb:KR3h0070_WYG_133-31a>¶
　　閣帖卷内所載而刪其帖¶
¶
　　西晉武帝(刪一帖)唐太宗(刪十六帖)　高宗(刪六帖)¶
¶
　　晉張芝(刪一帖)　鍾繇(刪五帖)　　索靖(刪一帖)¶
¶
　　陳逵(刪一帖)　　唐虞世南(刪二帖)禇遂良(刪二帖)¶
¶
　　柳公權(刪二帖)¶
¶
　　王羲之¶
¶
　　六卷(比奉對　情至　　都邑　　熈存諸徒　　梅罽　　知問　　口言¶
¶
　　兒女　　山川諸竒譙周　　嚴君平餞行　　面近　　君可　　四月¶
¶
<pb:KR3h0070_WYG_133-31b>¶
　　五日　　侍中　　近因夏勞　　冩懐)¶
¶
　　七卷(君飲　　龍保　　當西　　清晏朱處仁　惆悵　　鹽井　　七十)¶
¶
　　八卷(當北　　伏想　　若耶　　噉麪晚可　　知問　　延期　　修齡¶
¶
　　晩得　　濶轉　　自愛故爾　　上虞妹　得汝)¶
¶
　　王獻之¶
¶
　　九卷(想彼悉佳永嘉節近　　前告)¶
¶
　　十卷(助汝　　轉勝　　消息　　集聚府君　　鐡石　　散懐　　𤣥度¶
¶
　　勝常　　服油　　慶至　　服地黄鴨頭九　東陽　　平安　　豹奴¶
¶
<pb:KR3h0070_WYG_133-32a>¶
　　益州　　散騎散情)¶
¶
　　閣帖同其人而全換其帖¶
¶
　　歐陽詢(年共　　放誕茗草　　去嵗)¶
¶
　　長沙帖¶
¶
　　十卷實秘閣前帖翻本内羲獻帖略有増入慶厯間慧¶
照師錢希白摹鐫自五年乙酉至八年戊子訖事嘗觀¶
雜文中載東坡自儋耳移合浦見桂帥程欽之潭帖冊¶
各題其後第二卷云唐太宗作詩至多亦有徐庾風氣¶
<pb:KR3h0070_WYG_133-32b>¶
而世不傳獨於初學記時時見之第四卷云呉道子始¶
見張僧繇畫曰浪得名耳已而坐卧其下三日不能去¶
庾征西初不伏逸少有家鷄野鶩之論後乃嘆其為伯¶
英再生今觀其書乃不逮子敬逺甚正可比羊欣耳第¶
六卷云宰相安和殷生無恙宰相當是簡文帝殷生則¶
深源也耶第八卷云希白作字自有江左風味故長沙¶
法帖比淳化待詔所摹為勝世俗不察爭訪閣本誤矣¶
此逸少一卷尤妙庚辰夕合浦官舍借觀第九卷云謝¶
<pb:KR3h0070_WYG_133-33a>¶
安問獻之君書與尊公何如答曰固自不同曰外人不¶
爾曰人那得知耶今刻皆不曽以坡書添入逐卷要是¶
當時題於程所藏碑刻潭無真跡故闕如也但二卷郗¶
愔書第三卷帖何以斷當字分兩行希白善書者於此¶
殆不可曉後又有山谷評釋今長沙帖間不存希白臨¶
摹嵗月或云土人又私翻木板有紋可辨容齋隨筆謂¶
坡仙遺墨今藏其家有數字差異¶
¶
　　廬陵帖¶
¶
<pb:KR3h0070_WYG_133-33b>¶
　　十卷亦祕閣前帖翻本皇祐中郡人蕭太傅汝器暨其¶
弟殿丞汝智相繼宰和之含山得丞相劉楚公被賜閣¶
帖翻摹入石擕歸鄉居後五十年崇寧丙戌殿丞之子¶
綸又自修補訛闕中不知何事乃歸郡齋今有百四十¶
年碑石散失不可模搨間有存者葢數十年舊本蕭之¶
族今盛於吉水之九江¶
¶
　　清江帖¶
¶
　　十卷又名戲魚堂帖亦祕閣前帖翻本元祐七年壬申¶
<pb:KR3h0070_WYG_133-34a>¶
五月劉次莊得吕金部和卿閣本臨刻外有釋文十卷¶
或咎所鐫過巧失真郡又别有二王帖亦石碑自述釋¶
文之誤¶
¶
　　武岡帖¶
¶
　　前後總二十卷及絳帖翻本不載入石嵗月後帖之九¶
卷張旭書其藏真顛草數十字則横鐫于石筆勢清勁¶
蜿蜒立意本竒于絳之直行人多貴耳而賤目但以罕¶
得為重遇絳刻大訛闕處鑱為梅紋今人多搨此碑偽¶
<pb:KR3h0070_WYG_133-34b>¶
作絳帖至横刋藏真顛草剪以直背成冊雖古刻筆勢¶
元有斷續至於剪痕則心勞而拙¶
¶
　　續閣帖¶
¶
　　十卷元祐五年庚午四月祕省乞以淳化閣帖所未刋¶
前代遺墨入石有旨從之至徽宗建中靖國元年辛巳¶
八月畢工歴十一年費緡錢一十五萬乃成摹冩者待¶
詔邵彰上其事者祕書少監鄧洵武孫諤也首卷晉唐¶
帝后書二卷三卷悉王羲之書四又羲之暨其子操之¶
<pb:KR3h0070_WYG_133-35a>¶
等筆五又所書黄庭經樂毅論蘭亭叙六又其家寳章¶
集七卷乃晉索靖所書月儀八則虞世南賀知章柳公¶
權帖後則無名人帖九則李懐琳書嵇康絶交書末卷¶
唐無名人所書月儀諸帖多不入此刻葢徽宗朝此碑¶
方成諸郡翻本嵗月在前惟鼎帖刋在紹興故得取以¶
攙入卷帙¶
¶
　　汝帖¶
¶
　　十二叚大觀三年己丑八月郡守敷陽王宷刻石寘郡¶
<pb:KR3h0070_WYG_133-35b>¶
之坐嘯堂第一則金石文八種二則秦漢三國刻五種¶
三則晉宗齊梁陳五朝帝王書三十行四則魏晉九人¶
書四十八行五則晉渡江三家帖四十八行六則二王¶
帖并洛神賦七則南朝十人書八則北朝胡晉書十二¶
種九則唐三朝帝后四書十則唐歐虞禇薛書十一則¶
唐六臣書十二則唐迄五代諸臣七人書二百六字毎¶
叚皆刻汝之郡印暨王敷陽所題標目㑹稽亦有翻本¶
黄長睿深譏其謬宷後仕亦通顯坐降天神事為林靈¶
<pb:KR3h0070_WYG_133-36a>¶
素所擠不得其死¶
¶
　　武陵帖¶
¶
　　二十二卷紹興十一年辛酉十月郡守張斛集祕閣法¶
帖合潭絳臨江汝海諸帖參校有無補其遺闕以成此¶
書後列郡官名衘以本朝太宗御書冠於首卷二卷至¶
四則古帝王書増隋煬帝絳閣之所無者五卷又蒼頡¶
夏禹書暨古鐘鼎欵識六卷以後則歴代名臣帖十卷¶
之末即二王書亘十七卷之首而止二十卷則顔魯公¶
<pb:KR3h0070_WYG_133-36b>¶
之帖居半張長史草書亦係横刋視閣絳名賢帖多五¶
之一末卷亦祖絳帖殿以李建中字較之諸帖為詳然¶
止木本世稱舊有石碑前未之見且䟦語亦不叙及倘¶
有舊刻安能入閣之續帖晉武消息書唐明皇鶻鴒頌¶
等帖¶
¶
　　淳熙祕閣前帖¶
¶
　　十卷即淳化祕閣前帖翻本十二年乙巳二月修内司¶
被旨翻刋首卷髣髴猶存古本淳化嵗月後乃磨去¶
¶
<pb:KR3h0070_WYG_133-37a>¶
　　淳熙祕閣續帖¶
¶
　　十卷十二年三月被旨摹勒入石皆南渡後續得唐朝¶
遺墨首卷則鍾繇王羲之帖次則羲獻書内黄庭經小¶
楷後有臣遂良臨四字三卷歐陽詢蕭瑀禇庭誨孫思¶
邈狄仁傑張旭顔真卿七賢書四卷則明皇批答裴耀¶
卿等奏狀五卷李白胡英李邕白居易帖六則張九齡¶
三相暨李紳告身七則李陽氷篆李徳裕畢諴李商隱¶
書八則懐素顛草九則高閑亞栖齊己書末卷則楊凝¶
<pb:KR3h0070_WYG_133-37b>¶
式并無名人帖上皆有内府圖書宣和及紹興小字印¶
章或睿思殿印如李紳告身高廟後有親筆䟦語黄庭¶
經懐素顛草則有李主建業文房之印視今長沙所鐫¶
筆法逈殊非若前帖但翻淳化所鐫閣帖¶
¶
　　羣玉堂帖¶
¶
　　十卷本平章韓侂胄自鐫其家藏墨蹟閲古堂帖是也¶
首卷全刋南渡以後帝后御書二卷則晉隋名賢帖三¶
則唐名賢帖四則懐素千文五六暨九卷悉本朝名賢¶
<pb:KR3h0070_WYG_133-38a>¶
帖七卷全刋山谷書八卷全刻米元章書末卷則蔡忠¶
惠石曼卿帖開禧末韓以罪死籍嘉定改元被旨搬入¶
袐省乃易今名¶
¶
　　鳳墅帖¶
¶
　　二十卷嘉熙淳祐間勒石寘吉州鳳山書院七年乃成¶
初卷七朝宸翰二卷東都名相名賢帖三則東都南渡¶
廷魁帖四則熈豐黨人暨崇觀攻黨帖五則清江三劉¶
帖六則曽南豐暨武城帖七則蔡忠惠暨蘇帖八則蘇¶
<pb:KR3h0070_WYG_133-38b>¶
門諸賢九則歐陽文忠唐三宗贊槀司馬文正議百官¶
表書東坡翰苑制槀十則東都名賢詩贊六一集古䟦¶
十一則黄太史帖十二則米元章寳晉帖十三則南渡¶
名相帖十四則南渡執政帖十五則南渡儒行并續廷¶
魁帖十六則紹興正論暨慶元正人帖十七則南渡文¶
藝帖十八十九則南渡詩文題䟦二十則呉紫谿范石¶
湖楊逃禪帖悉本朝聖君名臣真筆目所見者若夫異¶
代字蹟則前賢鐫刻巳備展轉謄模愈失其真且亦欲¶
<pb:KR3h0070_WYG_133-39a>¶
類吾宋三百年間書法自成一家以傳無窮古刻皆存¶
桓温王處仲字意有所在予亦不敢削巨奸遺墨以戾¶
前志葢視古帖亦猶續通鑑云爾¶
¶
　　畫帖¶
¶
　　二卷上則宣和墨戲道子風雲圖伯時九歌圖等十二¶
叚下則羲之蘭亭圖并叙文考訂時賢鳳山題詠二卷¶
¶
　　續帖¶
¶
　　二十卷淳祐間接續前帖入石編類滿卷方能施工首¶
<pb:KR3h0070_WYG_133-39b>¶
卷東都名賢文忠烈等帖二卷歐陽公梁史斷槀康節¶
逢春吟三卷江南李主呉越錢王暨東都名賢帖四卷¶
(闕)忠義程剛愍楊忠㐮南渡將相名賢帖五卷向文簡¶
吕文靖宋景文東都名賢帖六卷羅愈試衘告身女真¶
閩主等偽宣制度外帖七卷胡文定致堂五峰南渡儒¶
行帖八卷乾淳續相南渡名賢帖陸放翁楊誠齋書語¶
孟章句并詩文九卷李梁谿㳺青原詩十卷范石湖㳺¶
大仰七言詩十一卷再㳺大仰五言詩并帖十二卷東¶
<pb:KR3h0070_WYG_133-40a>¶
都宰相張文懿晏元獻龎莊敏蘇司空陳文恭王文恭¶
趙清獻唐少宰劉文安書翰十三卷南渡宰相史越王¶
鄭魏王秦申王小柬十四卷名賢范文正馬忠肅蒲密¶
院呉密院劉忠定蔡紫微鄭左丞薛恭敏劉次對劉薇¶
學小柬十五卷東都文藝蘇滄浪陸學士孔舍人蕭僕¶
卿蕭理丞詩文十六卷文藝薛錢塘劉屏山趙撫守章¶
莊敏林和靖蘇後湖韓南澗王復齋張于湖羅與齋陳¶
少卿劉正字趙章泉詩䟦躊躇凡經六琯自惟藏拙野¶
<pb:KR3h0070_WYG_133-40b>¶
墅踰一十載掛冠又已十年衰頽八袠豈能更出門户¶
家藏者裒鐫無遺鄉之故家轉假亦竭士夫經從各有¶
好尚有亦罕擕自隨儻絶筆以俟後人誰其同志不若¶
參取奎畫名墨表表在人耳目帖所缺者緝而繼之不¶
敢執初志以不見真墨而略庶可備皇朝文物之盛乃¶
於後第十七卷首取太祖大宋一統字太宗雜書英宗¶
賜懐璉批神宗書西郊詩哲宗書罰弗及嗣四字欽宗¶
書琢玉賦憲聖吴后書歸田賦十八卷則東都名賢徐¶
<pb:KR3h0070_WYG_133-41a>¶
騎省胡文恭趙清獻楊文公唐質肅滕章敏錢文肅錢¶
内翰包孝肅雜帖十九卷東都文藝石徂徠張存誠沈¶
存中唐彦猷王仲至沈獻達楊無為石曼卿詩柬二十¶
卷東都名賢劉巨濟薛道祖蘇才翁毛東堂周清真賀¶
慶湖李文敏楊龍學張祕閣詩文於是正帖續帖皆滿¶
二十卷而名畫題䟦又有二帖鳳墅鐫終始大略如此¶
其間彚次不能盡如人意者得之有先後也末如之何¶
¶
　　太宗削平僣偽四方圖籍悉輸御府江南文物素盛¶
<pb:KR3h0070_WYG_133-41b>¶
藏蓄前代遺墨雖富然雜以倣帖淳化三年詔侍書¶
王著編次為十卷刻之石既藏禁中非命賜近臣無¶
自印搨潘正夫居絳乃増改衍為二十卷官又刻寘¶
郡齋次慶厯五年乙巳錢希白臨摹於長沙皇祐中¶
蕭汝器汝智刋之於和載以歸廬陵元祐五年劉次¶
莊臨刻於清江皆閣前帖之翻本武岡帖獨絳之翻¶
本惟後九卷藏真䟦則横刋視絳之直行為勝而人¶
反輕之是嵗又詔以祕閣續得前代遺墨入石為續¶
<pb:KR3h0070_WYG_133-42a>¶
帖亦十卷至建中靖國乃成實居長沙廬陵清江翻¶
帖之後大觀三年王寀又刻帖十二叚於汝州與絳¶
閣二帖皆殊鼎帖則紹興十一年張斛鋟梓始能合¶
諸帖而總為緒正凡二十二卷嵗月近在南渡之後¶
故及入閣之續帖并汝帖於帙中南渡續閣帖雖與¶
前帖同鐫於淳熙十二年却皆續得唐朝遺墨與諸¶
帖亦異羣玉堂帖則前代與本朝遺墨相雜鳳墅帖¶
則盡本朝書翰今閣舊本前後帖暨汝與絳淪隔敵¶
<pb:KR3h0070_WYG_133-42b>¶
境廬陵帖又散墜遺失不復可得惟修内司新翻閣¶
之前帖暨續刋後帖及長沙清江武岡武陵四郡所¶
存之本世可得也若章貢衡陽曲江八桂三山諸處¶
亦多有帖皆命意不同隨其所有則鑱之石非全書¶
也不能具載戊申仲春曽宏父因鋪叙諸帖筆於冊¶
尾¶
¶
¶
　　六藝之一録卷一百三十四¶
¶

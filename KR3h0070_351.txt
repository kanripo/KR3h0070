# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.202125
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 351
<pb:KR3h0070_WYG_351-1a>¶
　　欽定四庫全書¶
¶
　　六藝之一録卷三百九十三　　錢唐倪濤撰¶
¶
　　厯朝書譜八十三¶
¶
　　唐賢墨蹟　　啟札¶
¶
　　韓致堯手簡十一帖¶
¶
　　昨日奉示及不任悚荷渥以風毒脚氣發動今日亦不¶
任入謁彼此抱病徒切詠思出得且以相面為意幸甚¶
幸甚謹狀　八月二日渥狀　　某所聞甚不恒勿惜¶
<pb:KR3h0070_WYG_351-1b>¶
示及¶
¶
　　渥今日衰迫情地旦夕難勝况又孤侄已下兼與小男¶
等四處分散中夜往往驚呌便達曉號咽衰邁之年不¶
自堪忍計申令聞此寃慟必賜軫念不更滯留亦望眷¶
私委曲見為仰托小版計日夕相見諸郎君學問當進¶
自此分飛未知何時復遂相見言及此黯然乆之珍重¶
珍重謹狀　渥狀¶
¶
　　特惠粉藥無非濟安不任佩荷之至楊氏方寫了竟未¶
<pb:KR3h0070_WYG_351-2a>¶
勘畢既承切要徐送何故又忽急徵此方也本欲來拜¶
謁見取藥方或慮無暇接客以俟别日香粉合複并裹¶
半祙複并元樸楊子方複子伏奉撫渥熱&KR0997;甚曲不成¶
字此信　渥狀¶
¶
　　虵藥神效已顯騐紫㣲不小悉兒必達中喜虵垂不濟¶
入口便拔特謝謹疏乞不容易與人必恐所言詮處切¶
切托托不是惡心肚盖名方神藥自古皆禁妄傳縮水¶
法亦乞不泄見有人相尤竟未見他非試騐不敢發大¶
<pb:KR3h0070_WYG_351-2b>¶
道無事且下訪何太踈徐所不㑹恡十二日渥狀¶
¶
　　悶甚欲畧出人馬若閑伏願一借若可允遂稍早令來¶
免衝甚熱茍或有幸他使亦乞在賜斯處謹狀　卄一¶
渥狀燈下狀曲不成字¶
¶
　　旬日前所諮啓乞一書與建州為右司李郎中經過希¶
稍延接况承舍人亦與正郎舊知聞必切於施分今晚¶
有的的人去若可踐言速乞封示幸甚幸甚渥雖承建¶
州八座眷私自是旅客難於托人伏惟照察渥狀　十¶
<pb:KR3h0070_WYG_351-3a>¶
月十五日渥狀¶
¶
　　楊學士兄弟來此消棃子兩日前已尋得花時伏望拴¶
拔謹狀十四日渥狀¶
¶
　　今日若不他出可以略借人馬否先兾到宅兼别行一¶
兩處人事脫或有所拘牽即乞不垂形迹以俟後期伏¶
惟照察謹狀　六月廿七日早渥狀¶
¶
　　前者三賢采戲共輸弟羅吾弟主辦渥偶先擲五隻深¶
覺巋然幸有輸右省長行三儇輙欲助成一味適舍人¶
<pb:KR3h0070_WYG_351-3b>¶
傳語來使今謹送上所以在前狀中不言今特脩此伏¶
惟照察謹狀　念六日渥狀　乏楮甚小簡甚欲拜侍¶
且是怕惱亂此㑹不知何時定為之¶
¶
　　眷私借及女使衣服不任悚荷來早令入州人馬必希¶
踐言泉州書謹封納書中亦説皆諮托必望周而述之¶
幸甚謹狀　九日渥狀¶
¶
　　憂眷借及米貳碩不任濟荷鈍拙無謀惟撓知與不勝¶
愧赧之至即兾拜謁它兾面述謹狀　念二日渥狀¶
¶
<pb:KR3h0070_WYG_351-4a>¶
　　韓渥借米與魯公乞米何異哉蔣之竒頴叔題¶
¶
　　與人簡牘事盡則言止至唐末尚然元祐庚午三月丙¶
子綉江李格非題¶
¶
　　黄庭堅馬昫張仲壽題跋三則見前¶
¶
　　唐釋懷素食魚帖¶
¶
　　老僧在長沙食魚及來長安城中多食肉又為常流所¶
笑深為不便故乆病不能多書寔媿予報諸公興善之¶
㑹當得扶羸也即日懷素藏真白¶
¶
<pb:KR3h0070_WYG_351-4b>¶
　　吴喆李璜張宴沈石題跋五則見前¶
¶
　　素公客舍等帖¶
¶
　　吾自旦及今食噉苦不下非常悶悶復在客舍所求者¶
並乏加以年老期汝等復得年月耳　一日¶
¶
　　圓而能轉字字合節同桑林之舞也¶
¶
　　常以憂悶為其勞也冬熟將船取米物必寄千斛乃可¶
時也藥物十月内示采取之還人不復耳　三月一日¶
報¶
¶
<pb:KR3h0070_WYG_351-5a>¶
　　帖首及接縫處俱有宣和政和紹興天水雙龍二小¶
璽尾有内府圖書之印又有秋壑圖書¶
¶
　　曹用薛紹彭二跋見前¶
¶
　　梁楊凝式韭花帖¶
¶
　　晝寢乍興輖飢正甚忽蒙簡翰猥賜盤飡當一葉報秋¶
之初乃韭花逞味之始助甚肥羜寔謂珍羞充腹之餘¶
銘肌載切謹修狀陳謝伏惟鑒察謹狀　七月十一日¶
¶
　　楊少師韭花帖米元章一見得正書之變余與董思¶
<pb:KR3h0070_WYG_351-5b>¶
翁見秀州項鑑臺齋中今年丁丑八日子毗携過山¶
中老眼摩娑頓覺一畨明淨陳繼儒記¶
¶
　　張宴賈希朱董其昌三跋見前¶
¶
　　宋賢墨蹟　　啟札¶
¶
　　李西臺六帖¶
¶
　　所示要山母今得一小籠予封仝諮送不知可用否是¶
新安缺門所出者復未知何所用望批示春冬衣厯頭¶
賢郎未檢到其宅地尹家者根本未分明難商量耳見¶
<pb:KR3h0070_WYG_351-6a>¶
别訪尋穩便者若有成見宅子又如何細希示及¶
¶
　　諮(押)¶
¶
　　孫號西行少車今有舊車如到彼不用可貨却也金部¶
同年披風甚慰私抱殊未欵曲旋值暌離必然來晨朝¶
車行邁適蒙示諭愈傷老懷惟兾保愛也萬萬不勝銷¶
黯見女夫劉仲謨秀才并第二兒子在東京相次發書¶
去如有事希周庇也　(押)簡上金部同年　(九月十六日¶
湯世帖碑文王道畧表西京之物也)¶
¶
<pb:KR3h0070_WYG_351-6b>¶
　　懷湘南拙詩附上　同院劉學士隲同年邵兵部希差¶
人通達或與面聞也　　建中又白¶
¶
　　貴宅諸郎各計安侍奉所示請改章服昨東封湏得出¶
身厯任家狀一本并須賫擎官誥勅牒去未審此來如¶
何行遣也兼為壯子事已令彼僧在三學院安下近己¶
往彼去未迴此庄始初見説甚好只是少人管勾若未¶
貨可且收拾課租亦是常訃不知雅意如何也侯親家¶
亦言可惜拈却　　(押)諮¶
¶
<pb:KR3h0070_WYG_351-7a>¶
　　劉秀才乆在科場洛中拔解今西逰兼欲祇侯府主希¶
畧一見也(右附前帖末)¶
¶
　　建中白近賢郎秀才去專馳手書伏想已達左右𤣥¶
律將半陰風向嚴公理之外道養無爽此離羣寡侣望¶
風懷賢無日不然也時光流速同年知心凋落大半耳¶
加之官遥人事何牽纒至是哉惟再三保愛䖍禱䖍禱¶
因人無恡玉音今左十秀才行謹寓狀諮問起居不宣¶
同年兄李(押)建中狀上¶
¶
<pb:KR3h0070_WYG_351-7b>¶
　　屯田仁弟　　　十一月十一日¶
¶
　　左右為河中有少里㑹家業被人羅織公途甚是分明¶
希特與照燭　　建中白¶
¶
　　齊古同年仁弟相别已是隔年傾渴可量丹誠累垂示¶
翰益認道友劣兄自去秋患脾胃氣于今餌藥未獲全¶
愈復差出淮汴口祭醮然無力祇荷迴來冷氣發動歸¶
休之計未成多難故也此外别無疾嗜慾已絶訖知¶
仁弟又鼔盆莫且住脚也初夏惟保愛為切值女夫劉¶
<pb:KR3h0070_WYG_351-8a>¶
先輩補吏昭應託寓狀諮問起居不宣¶
¶
　　齊古同年仁兄　　　三月六日¶
¶
　　近蒙寄到書開却封却恐是留臺陳公也已附西京去¶
要知之¶
¶
　　文及翁仇遠楊維禎三跋見前¶
¶
　　蔡君謨二帖¶
¶
　　富陽帖¶
¶
　　襄泣血言逆惡深重扶䕶南歸死亡無日不可循常禮¶
<pb:KR3h0070_WYG_351-8b>¶
不通誠意於左右今至富陽平安明日登舟或雨水少¶
増當舟行至三衢也襄素多病遭此荼毒就令不死足¶
膝日甚氣力日衰亦為廢人豈復相見耶辱君知愛之¶
心不殊兄弟一念哀痛哽塞何言哽塞何言在道程頓¶
官員勾當齊整無一闕乏感惕感惕襄叩頭　子發郎¶
中足下　十三日¶
¶
　　遠承帖¶
¶
　　襄啟遠承惠問厚意所存益有感著知日來體氣佳勝¶
<pb:KR3h0070_WYG_351-9a>¶
殊為慰也近被命尹治日以穰劇居不得暇移書致謝¶
不盡縷縷惟眠食自重不宣襄拜手　長官足下　八¶
月念一日¶
¶
　　徐渤跋見前¶
¶
　　陶生帖¶
¶
　　襄啟示及新記當非陶生手然亦可佳筆頗精河南公¶
書非散卓不可為昔嘗惠兩管者大佳物今尚使之也¶
耿子純遂物故殊可痛懷人之不可期也如此僕子直¶
<pb:KR3h0070_WYG_351-9b>¶
須還草草奉意疎畧正月十一日襄頓首　家屬並安¶
楚掾旦夕行¶
¶
　　入春帖¶
¶
　　襄啓入春以來屬少人便不得馳書上問唯深瞻想日¶
來氣候陰晴之不齊計安適否貴屬亦平寧襄舉室吉¶
安去冬大寒出入感冒焦勞百病交攻難可支持雖入¶
文字力求丐祠今又蒙恩復供舊職恐知專以為信前¶
者銅雀臺瓦硯十三兄欲得之可望寄與旦夕别端石¶
<pb:KR3h0070_WYG_351-10a>¶
奉送也正月十八日襄頓首　公綽仁弟足下¶
¶
　　思詠帖¶
¶
　　襄得足下書極思詠之懷在杭留兩月今方得出闗厯¶
賞劇醉不可勝計亦一春之盛事也知官下與郡侯情¶
意相通此固可樂唐侯言王白今歲為㳺閏所勝吁可¶
怪也初夏時景清和願君侯自壽為佳襄頓首　通理¶
當世屯田足下　大餅極珍物青甌㣲粗臨行匆匆致¶
意不周悉(已上三帖草書)¶
¶
<pb:KR3h0070_WYG_351-10b>¶
　　縣君帖¶
¶
　　襄再拜伏承縣君吉𦵏有日襄以行路并亡男齋僧赴¶
期不及謹遣州校少持菲禮聊以伸親戚之好殊非豐¶
腆深自為愧謹奉手狀啟聞旦夕前行此不一一　襄¶
上　郎中七兄左右　念七日早¶
¶
　　京居帖¶
¶
　　襄啓去德于今盖已洊歲京居鮮暇無因致書苐増馳¶
系州校逺來特承手牘兼貽楮幅感戢之極海瀕多暑¶
<pb:KR3h0070_WYG_351-11a>¶
秋氣未清君侯動靖若何眠食自重以慰遐想使還專¶
此為謝不一不一襄頓首　知郡中舍足下　謹空¶
九月八日¶
¶
　　謝郎帖¶
¶
　　謝郎春初將領大娘以下永安年下朱長官亦來泉州¶
諗候今見服藥日覺瘦倦至於人事都置之不復闗意¶
眼昏不作書然少賔客省出入如此情悰可知也不一¶
一　襄送　正月十日¶
¶
<pb:KR3h0070_WYG_351-11b>¶
　　中間帖¶
¶
　　襄啓中間承勞紆問適㑹疾未平殊不從容示書兩通¶
知煩指幹新第有未備且與鐍鑰却候别作一番併了¶
之四人園子只與門下毎人一間園中地分與四人分¶
種要他栽種也不一一　襄奉書　五日(已上四帖皆行草書)¶
¶
　　大研帖¶
¶
　　襄啓大研盈尺風韻異常齋中之華繇是而至花盆亦¶
佳品感荷厚意以珪易邽若用商於六里則可真則趙¶
<pb:KR3h0070_WYG_351-12a>¶
璧難舍尚未決之更須面議也　襄上　彦猷足下¶
念一日¶
¶
　　山堂書帖¶
¶
　　丙午三月十二日晚¶
¶
　　欲尋軒檻倒清樽江上烟雲向晚昏須倩東風吹散雨¶
明朝却待入花園¶
¶
　　十三日吉祥院探花¶
¶
　　花未全開月未圓㸔花待月思依然明知花月無情物¶
<pb:KR3h0070_WYG_351-12b>¶
若使多情更可憐　十五日山堂書¶
¶
　　蒙惠帖¶
¶
　　蒙惠水林檎花多感天氣暄和體履佳安　襄上　公¶
謹太尉左右(已上三帖皆真行書)　　倪瓉陳文東二跋見前¶
¶
　　蔡端明賔客七兄帖(已下俱見式古堂書畫彚考無題跋)¶
¶
　　襄啓前蒙惠書伏審尊候萬福聞七兄入京都即休政¶
此士君子所以自處始終也甚善甚善公綽數日前見¶
訪敝齋道話終夕近日保養之法頗見門户然且能自¶
<pb:KR3h0070_WYG_351-13a>¶
保涓(缺)　　　乆當得力州下更肅静如前時可自遣¶
也舟船必恐無用目下尚闕遣人勾還謹奉手狀問起¶
居不宣襄上賔客七兄足下正月念五日¶
¶
　　蔡端明暑熱帖(行書紙本)¶
¶
　　襄啟暑熱不及通謁所苦想已平復旦夕風日酷煩無¶
處可避人生韁鎻如此可歎可歎精茶數片不一　襄¶
上　公謹左右　牯犀作子一副可值幾何欲託一觀¶
賣者要百五十千¶
¶
<pb:KR3h0070_WYG_351-13b>¶
　　蔡忠惠離都帖¶
¶
　　襄啟自離都至南京長子勻感傷寒七日遂不起此疾¶
南歸殊為榮幸不意災禍如此動息感念哀痛何可言¶
也承示及書并永平信益用悽惻旦夕度江不及相見¶
依詠之極謹奉手啓為謝不一　襄頓首　杜君長官¶
足下　七月十三日　貴眷各佳安老兒已下無恙永¶
平已曽於遞中馳信報之¶
¶
　　蔡莆陽連日山中帖(行書紙本)¶
¶
<pb:KR3h0070_WYG_351-14a>¶
　　襄連日山中從容至(闕文)所無也遽别益用懷企是晩亦¶
復下山方念走訊而專帖已墜前矣河豚甚富甚鮮與¶
諸人大嚼無不賛美市賈甚窮為帑人費為有媿耳香¶
餅已巴脯方糖霜餅範皆遣去幸視至宰座處極荷重¶
言亦已從郡中投詞以應之矣見鏹頓有隨即無之苦¶
於庵中固嘗言乏矣大儒欠道世務未易救療為可惜¶
耳一事目屬心至達其中無曲折云襄上　一哥制幹¶
¶
　　新班賢甥承奉不别簡前日謝過訪未須行答¶
¶
<pb:KR3h0070_WYG_351-14b>¶
　　倪瓉陳文東汪珂玉三跋見前¶
¶
　　范忠宣手簡司馬温公帖¶
¶
　　純仁再拜近人回曽狀上必計通呈伏惟尊候多福伯¶
康必更痊乎純仁勉强茍禄自取疲耗無足(此處抹去)念者¶
日企軒御之來以釋傾渇天氣計寒必倦出應且盤桓¶
過冬況伯初諒難離去咫尺無由往見豈勝思仰之¶
情更祈以時倍加保重其他書不能盡¶
¶
　　純仁頓首上伯康君寔二兄坐前九月十一日¶
¶
<pb:KR3h0070_WYG_351-15a>¶
　　右伏蒙尊慈特有頒賜感佩之至但積下情謹奉狀陳¶
謝伏惟照察謹狀　月日具位　　狀(此係温公筆)¶
¶
　　汝述明任希夷黄溍朱潤四跋見前¶
¶
　　蘇子美今春帖(草書在粉箋上)¶
¶
　　今春徧遊蘇城之民圃絶有佳處竒花偉石非它所見¶
也如歸亭風月甚可喜使僕慨然忘歸深足樂耳¶
¶
　　孫之翰尺牘¶
¶
　　之翰啟孟冬薄寒伏惟　德表兄長朝奉尊體起居萬¶
<pb:KR3h0070_WYG_351-15b>¶
福之翰即日蒙恩不審邇來動止何似之翰改使河北¶
向已上狀自後江行寡便不數拜問之翰八月念二日¶
方到本路十月中始還治舍内外幸亦如常末由省侍¶
伏乞善保寢興專奉狀拜候不備弟之翰百拜　德表¶
朝奉兄(坐前)　十月十五日狀¶
¶
　　蘇老泉臨顧帖(行書紙本)¶
¶
　　洵頓首前辱臨顧末由詣謝承惠敎祇増愧悚晴暖尊¶
體佳勝旦夕走前次人還且此布謝不宣洵再拜　君¶
<pb:KR3h0070_WYG_351-16a>¶
懿郎中仁兄閣下　錢已如數領訖何用忙也¶
¶
　　題跋已見前蘇氏一門冊¶
¶
　　蘇東坡病眼帖¶
¶
　　軾春時病眼不能開眉黄夢軒舊事露足下想已知之¶
葛明塘添情告府昨求於僕不知錢君錫肯為一解不¶
若果庶不難耳日來園中桃李顔色無塵同輩應¶
移坐雪堂前可作一絶强支歲月何如僕夜夢中有一¶
杭人多惠龍團幾斛盡皆一時飲之請解意何也昨周¶
<pb:KR3h0070_WYG_351-16b>¶
澹閑見訪送二水底余遂書落花詩二首蹔酬軾上得¶
之三月十六日¶
¶
　　周景逺髙殿俞和三跋見前¶
¶
　　蘇東坡近人帖¶
¶
　　軾啟近人回奉狀必達比日履兹春候豈弟之化想已¶
信服吏民坐歗之樂豈有涯哉無縁陪接但深馳仰尚¶
兾若時保練少慰區區不宣軾再拜質翁朝散使君老¶
兄閣下正月念四日¶
¶
<pb:KR3h0070_WYG_351-17a>¶
　　蘇東坡東武帖¶
¶
　　東武小邦不煩牛刀實無可以上助萬一者非不盡也¶
雖隔數政猶望掩惡耳真州房緡已令子由面白悚息¶
悚息軾又上¶
¶
　　黄石翁跋見前¶
¶
　　蘇東坡一夜帖¶
¶
　　一夜尋黄居宷龍不獲方悟半月前是曹光州借去摹¶
搨更須一兩月方取得恐王君疑是翻悔且告子細説¶
<pb:KR3h0070_WYG_351-17b>¶
與纔取得即納去也却寄團茶一餅與之旌其好事也¶
軾白季常念三日¶
¶
　　蘇東坡恕察帖¶
¶
　　令弟不及别幅惟恕察見舍弟幸為道無恙也浙中有¶
幹示諭軾再啓¶
¶
　　柯九思鄭元祐二跋見前¶
¶
　　蘇東坡與朱康叔簡¶
¶
　　閣名乆思未獲佳者更乞詳閣之所向及側近故事迹¶
<pb:KR3h0070_WYG_351-18a>¶
為幸董義夫相聚多日甚歡未嘗一日不談公之美也¶
舊好誦陶潜歸去來常患其不入音律近輒㣲加増損¶
作般渉調哨遍雖㣲改其詞而不改其意請以文選及¶
本傳考之方知字字皆非創入也謹小楷一本寄上却¶
求為書抛磚之謂也亦請録一本與元弼為病倦不及¶
别作書也數日前飲醉後作頑石亂篠一紙私甚惜之¶
念公篤好故以奉獻幸檢至¶
¶
　　蘇東坡作書帖¶
¶
<pb:KR3h0070_WYG_351-18b>¶
　　尊丈不及作書近以中婦喪亡公私紛冗殊無聊也且¶
為達此懇軾又白¶
¶
　　蘇東坡京酒帖¶
¶
　　京酒一壺送上孟堅近晚必更佳軾上道源兄十四日¶
¶
　　蘇東坡寶月帖¶
¶
　　大人令致懇為催了禮書事冗未及上問昨日得寶月¶
書書背承批問也令子監簿必安勝未及脩染軾頓首¶
¶
　　蘇東坡啜茶帖¶
¶
<pb:KR3h0070_WYG_351-19a>¶
　　道源無事只今可能枉顧啜茶否有少事須至面白孟¶
堅必己好安也軾上恕草草¶
¶
　　蘇東坡令子帖¶
¶
　　令子所示專在意來日相見即達之但未必有益也輒¶
送十緡省為一奠之用患難流落中深愧不能展毫末¶
也不罪不罪軾手啓¶
¶
　　蘇潁濵車馬帖¶
¶
　　轍啓頃承車馬按部獲少奉談笑殊慰傾瞻奉違未幾¶
<pb:KR3h0070_WYG_351-19b>¶
即日不審起居何如轍幸此解罷免於敗闕皆出餘庇¶
感戴實深未遑走謝左右惶悚可量也酷暑千萬為時¶
珍重謹奉手啓不宣轍再拜提刑國博執事六月九日¶
¶
　　蘇潁濵雪甚帖¶
¶
　　轍啓雪甚可喜宴居應有獨酌之樂區區書不能盡轍¶
頓首定國承議使君念三日¶
¶
　　蘇潁濵惠敎帖¶
¶
　　承惠敎兒子相次上謁轍上定國閣下¶
¶
<pb:KR3h0070_WYG_351-20a>¶
　　蘇潁濵晴寒帖¶
¶
　　轍啓晴寒履况清安今晚有暇一況甚幸不一一轍頓¶
首定國使君仁弟念七日¶
¶
　　蘇潁濵文字帖¶
¶
　　安君文字今日已晚來日督之次海即催之改中無復¶
義理可為太息¶
¶
　　蘇伯達台眷帖¶
¶
　　邁拜問台眷一一萬福别紙所悉尚容細處之它委勿¶
<pb:KR3h0070_WYG_351-20b>¶
鄙邁拜問¶
¶
　　黄涪翁糟薑銀杏帖¶
¶
　　庭堅頓首承惠糟薑銀杏極感遠意雍酥二斤青州棗¶
一蔀漫將懷向之勤輕瀆不罪庭堅頓首¶
¶
　　黄涪翁天民知命帖¶
¶
　　天民知命大主簿霜寒想八嫂安裕九妳四妳大新婦¶
普姐師哥四娘五娘六郎四十明兒九娘十娘張九咩¶
兒韓十小韓曽兒湖兒井兒各安樂過江來甚思汝等¶
<pb:KR3h0070_WYG_351-21a>¶
寂寞且奈煩不須憂路上路上甚安穩但所經州郡多¶
故舊須為酒食留連耳家中上下凡事切宜和順三人¶
輪管家事勿廢規矩三學生不要令推病在家依時節¶
送飯及取歸書院常整齪文字勿借出也知命且掉下¶
潑藥草讀書看經求清浄之樂為上大主簿讀漢書必¶
有功矣十月十四(押)報　諸妳子以下各小心照管孩¶
兒門莫作炒切切¶
¶
　　俞貞木跋一則見前¶
¶
<pb:KR3h0070_WYG_351-21b>¶
　　黄涪翁與立之手簡¶
¶
　　庭堅頓首辱敎審侍奉萬福為慰承讀書緑陰頗得閒¶
樂甚善欲為素兒録數十篇妙曲作樂尚未就爾所¶
送紙太髙但可書大字若欲小行書須得矮紙乃佳適¶
有賔客奉答草率庭堅頓首立之承奉足下¶
¶
　　陸㳺跋一則見前¶
¶
　　黄涪翁竭力田園帖¶
¶
　　雲夫七弟得書知侍奉廿五叔母縣君萬福開慰无量¶
<pb:KR3h0070_WYG_351-22a>¶
諸兄弟中有肯為衆竭力治田園者乎鰥居亦何能乆¶
堪復議婚對否寄示兄弟名字曲折合族圖幾為完書¶
矣但欲為其中有才行者立小傳尚未就耳龎老傷寒¶
論無日不在几案間亦時時擇黙識者傳本與之此竒¶
書也頗挍正其差誤矣但未下筆作序序成先送成都開¶
大字板也後信可寄矣蘄州藏記亦不㤀但老來極懶¶
故稽緩如此耳壽安姑東卿一月中俱不起聞之悲塞¶
二子雖有水磑為生資子顧弟亦能周旋之乎窀穸之¶
<pb:KR3h0070_WYG_351-22b>¶
事計子顧必能盡力矣叔母不甚覺老否徐氏妹孀居¶
如何調䕶不爽耶無期相見千萬為親自愛十月十一¶
日兄庭堅報雲夫七弟¶
¶
　　黄涪翁伏承帖¶
¶
　　庭堅頓首伏承逺歸道涂之勤未得休息而躬料湯藥¶
至輟寢膳竊惟起居不適幸有安平之候想遂釋然矣¶
時雨沾足春風妍暖想同親家母萬福民有食麥之慶¶
令嗣長官亦得申眉矣亟作此狀候服藥者安問極不¶
<pb:KR3h0070_WYG_351-23a>¶
周至續亦别通啓左右矣庭堅再拜¶
¶
　　米襄陽無能帖¶
¶
　　芾皇恐頓首再拜上覆芾&KR0146;茸無能猥繼清獻之緒為¶
貧所迫冐昧宦遊試吏於江陵司計之官甫幸善罷到¶
侍郎選擬㑹稽征㕓遲次罹罰繼而間闗淮壖竊儀¶
真鹺庾之祿幾年又以内艱而去流離困躓無所告語¶
静思庸戅乃分之宜自此絶意榮望敢意字民復在畿¶
邑家無縣譜斐然學製寧逃傷錦之譏曠敗必矣此芾¶
<pb:KR3h0070_WYG_351-23b>¶
之所甚懼也不圖夤緣幸㑹獲庇所天尚賴餘光下照¶
匿瑕之仁庻免於戾此心日切私意自幸芾皇恐頓首¶
再拜上覆¶
¶
　　米襄陽淮省帖¶
¶
　　芾昨淮省劄為昌邑昌化實屬治所兹者瓜時甫及當¶
代卞從政近得書報以二月二十二日滿罷促芾如期¶
芾旦夕躬詣台墀少伸叅謁之恭祇受約束重惟唐山¶
蕞爾之地屬𨽻京師號為難治顧芾昏蒙無似豈應在¶
<pb:KR3h0070_WYG_351-24a>¶
撫字之選惟是仰依盛德宏量無所不容(下闕)¶
¶
　　米襄陽一介帖¶
¶
　　芾皇恐頓首再拜上覆芾一介晩出獲齒士夫之後隆¶
名碩德竊服舊矣名卑官下無從躐附賔舄瞻拜光儀¶
今幸祇役部封當備使令之末平時慕用願見而不可¶
得者浸浸獲伸矣引頸崇墉不勝欣躍歸誠之至芾皇¶
恐頓首再拜上覆¶
¶
　　米襄陽府判帖¶
¶
<pb:KR3h0070_WYG_351-24b>¶
　　芾咨目皇恐頓首再拜上覆府判中大台坐即日孟春¶
之月青煒向粲恭惟賛貳王畿神明拱相台候動止萬¶
福芾謹薰沐染翰控問興居伏惟台察不宣芾咨目皇¶
恐頓首再拜上覆¶
¶
　　米襄陽疎逖帖¶
¶
　　芾皇恐頓首再拜上覆芾疎逖下寮不敢進誠申問台¶
閑仰惟中外㤗定福祿滋至芾退惟僣易不任兢灼之¶
情芾皇恐頓首再拜上覆¶
¶
<pb:KR3h0070_WYG_351-25a>¶
　　米襄陽司籖帖¶
¶
　　芾皇恐頓首再拜上覆芾申詗司籖肅嚴右記邇辰不¶
審台履何似仰惟貳車之賢密佐守尹正直是與何福¶
不除更祈惠令上體眷隆節宣自厚導迎(疑有闕文)皇恐頓¶
首再拜上覆¶
¶
　　曹函光跋一則見前¶
¶
　　米襄陽九帖¶
¶
　　五月四日芾啓蒙書為尉審道味清適漣陋邦也林君¶
<pb:KR3h0070_WYG_351-25b>¶
必能言之他至此見未有所止蹄涔不能容吞舟閩士¶
泛海客㳺甚衆求門館者常十輩寺院下滿林亦在寺¶
也萊去海出陸有十程巳貽書應求儻能具事力至海¶
乃可此一舟至海三日耳海蝗云自山東來在敝邑境¶
未過來爾禦寇所居國不足豈賢者欲去之兆乎呵呵¶
甘貧樂道乃士常事一動未可知宜審決去就也便中¶
奉状頓首葛君德忱閣下¶
¶
　　葛叔忱家計如何何人經理子弟長成否莫且依卲氏¶
<pb:KR3h0070_WYG_351-26a>¶
過不邵氏二子弟生事如故不令人念之息老住院隨¶
小師在丹徒安否乆不得好(缺)白沙有何舊人子平所¶
苦何疾得宣城佳郡也然既以疾辭莫難便拜命不須¶
且辭免也度過山陽或入覔之¶
¶
　　元日明窻焚香西北向吾友其永懷可知展文皇大令¶
閱不及他書尋臨寫數本不成信知者在前氣燄懾人¶
也有暇作譜發一笑於事外新歲勿招口業佳别有何¶
得泗戎東下未已有書至彼俟之¶
¶
<pb:KR3h0070_WYG_351-26b>¶
　　梅惇奉議部授漣水何處人非子中甥乎(闕)詳問以告¶
中間紛紛了無事盖子中不留遂皆痿𬎼昭代有此老¶
不能與人争得若杞時又須厮論也芾頓首¶
¶
　　兩三日未解海岱只尺不能到焚香而已日短不能晝¶
眠又少人往還惘惘足下比何所樂¶
¶
　　米襄陽長者帖¶
¶
　　黻頓首再拜後進邂逅長者於此數厠坐末欵聞議論¶
下情慰忭慰忭屬以登舟即徑出闗以避交逰出餞遂¶
<pb:KR3h0070_WYG_351-27a>¶
莫皇祇造舟次甚為瞻慕曷勝下情謹附使奉啟不宣¶
黻頓首再拜知府大夫丈棨下¶
¶
　　米襄陽明公帖¶
¶
　　黻再拜明公懿德茂履士所推慕武城未究逺業佇聞¶
褒嘉共要别馳賀也子中書至面投黻再拜¶
¶
　　米襄陽經宿帖¶
¶
　　芾頓首啓經宿尊候沖勝山試納文府且看芭山暫給¶
一視其背即定交也少頃勿復言芾頓首彦和國士(闕)¶
<pb:KR3h0070_WYG_351-27b>¶
本欲來日送月明遂今夕送耳¶
¶
　　米襄陽閲書帖¶
¶
　　芾皇恐皇恐芾既稍出門仞意無外却尚恐異日因見¶
所知而有隱情不告者將遂得罪左右故有露布仰浼¶
台聽芾平生喜書畫老親見聽直有不足至親授以首¶
飾使購之常曰吾姙女夢雙角人手携一軸物自空下¶
故芾每得一書初任客觀亦置於飯几亦升車手執之¶
既窮其趣則以良日以紙鋪加書浄几上復用紙覆自¶
<pb:KR3h0070_WYG_351-28a>¶
紙間以皂角灰水浸良乆按覆紙洗之上紙爛即團以¶
拂書塵垢一去然後覆書除背紙去手澤有不可儉者¶
則又加團洗潔白而後止親用乳香作糊於百幅紙中¶
心取剪四邊多近手有垢者而加背焉背訖即覆以紙¶
加糊置一室中或綾錦皆洗紬安訖亦洗加跋紙取跋¶
紙如背紙工畢入一奩中非明窻浄几與見知客未嘗¶
發每一發之文犀瑩玖紫墨錦綺粲然溢目印以米姓¶
祕玩書印文其所謂書者皆非前所閲可比也亦非今¶
<pb:KR3h0070_WYG_351-28b>¶
好事者所多有也余每示人者印以米姓清玩之印文¶
以待暴不可告以情之客秘玩者實&KR1576;客以手指㸃衣¶
袖印摘之偶一及之必洗書如初紙素不可數洗必欲¶
戲一擉之是毁書也樞宻唐公志東欲觀而以情告見¶
許遂敢出閲書之法洗二案相比芾以紙繅鋪訖濯手¶
親取書於奩中鋪展以示客客拱而憑几坐從容細閲¶
芾趨走於前客云展芾展客云卷芾卷客據案甚尊芾¶
執事趨走甚卑舍佚執卑者止求不以手或衣振拂之¶
<pb:KR3h0070_WYG_351-29a>¶
耳老母訓之不能改朋友誨之不能悛子弟諫之不能¶
從惟蘇遐舉曰君異日當以此忤要官芾念要官可忤¶
不可改心行年五十老倦則輸之御府必在不已品公¶
亦能屈意而一觀乎或於公齋或過敝齋得進退如禮¶
雖同子弟雜觀可也倘公不欲屑屑狥一蒙鄙固陋之¶
人則亦非敢曲煩台視而異日亦不敢受不告之罪芾¶
皇恐載拜大夫丈節下¶
¶
　　米襄陽眼目帖¶
¶
<pb:KR3h0070_WYG_351-29b>¶
　　十一月念五日芾頓首啟辱敎天下第一者恐失了眼¶
目但怵以相知難却耳區區思仰不盡言同官行奉數¶
字草草芾頓首伯老台坐¶
¶
　　米襄陽陳攬帖¶
¶
　　昨日陳攬戢戢之勝鹿得鹿宜俟之巳約束後生同人¶
莫不用煩他人也軫之只女平生十官如到部未縁面¶
見欲罄伸區區也芾頓首再拜¶
¶
　　米襄陽真&KR3754;帖¶
¶
<pb:KR3h0070_WYG_351-30a>¶
　　真&KR3754;一斤少將㣲意欲置些菓實去又一兵陸行難將¶
都門有幹示下&KR3754;是胡西輔所送芾皇恐頓首　虞老¶
可喜必相從歡¶
¶
　　米元暉動止持福帖¶
¶
　　友仁皇恐頓首再拜宗丞學士至性坐右即日伏惟節¶
抑順變序之遷動止持福不勝馳情之深自承廬國封¶
塋次既未經百日義不敢遣人上問忽承來過張羅之¶
巷復奉手况具審即日逺在郊外友仁例不講人事無¶
<pb:KR3h0070_WYG_351-30b>¶
由詣見伏紙苐深思跋而已謹奉手啟上復不宣友仁¶
皇恐頓首再拜宗丞學士至性坐右¶
¶
　　柯謙光跋一則見前¶
¶
¶
¶
¶
¶
　　六藝之一録卷三百九十三¶
¶

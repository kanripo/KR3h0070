# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:38.107635
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 111
<pb:KR3h0070_WYG_111-1a>¶
　　欽定四庫全書¶
¶
　　六藝之一録卷一百十二　　　錢唐倪濤撰¶
¶
　　石刻文字八十八¶
¶
　　顧南原碑考¶
¶
　　魯孝王刻石　　五鳯二年　今在曲阜縣孔廟中金¶
髙徳裔記曰魯靈光殿基西南三十歩有池明昌二¶
年詔脩孔子廟匠者於池中得此石　其文曰五鳯¶
二年魯卅四年六月四日成共十三字金石文字記¶
<pb:KR3h0070_WYG_111-1b>¶
曰五鳯二年者漢宣帝有天下之年也魯卅四年者¶
魯孝王有國之年也上書天子大一統之年而下書¶
諸侯王自有國之年此漢人之例也石墨鐫華云西¶
漢石刻傳者絶少此字簡質古樸¶
¶
　　建平郫縣碑　　建平五年　字原云在永康按宋之¶
永康即今成都府灌縣又云此碑乾道初始出過永¶
康紫屏二里道傍其石三面髙卑凸㘭刻隨其勢¶
其文共二十九字𨽻續云建平者哀帝之紀年其五¶
<pb:KR3h0070_WYG_111-2a>¶
年已改為元夀此云建平五年者殆蜀道未知改元¶
耳此碑却無篆體乃西京之佐書蜀中名之蠶崖碑¶
字原云蔡迨刻記作范功平磨崖復齋碑目作建平¶
范功平治道碑¶
¶
　　何君閣道碑　　建武中元二年　字原云在雅州墨¶
寳云此碑出於紹興辛未在榮經縣以適卭莋之路¶
也　洪氏碑式云其文七行字數不等或六字或九¶
字𨽻釋云范書光武之紀年二曰建武曰中元祭祀¶
<pb:KR3h0070_WYG_111-2b>¶
志云以建武三十二年為建武中元元年東夷傳云¶
建武中元二年倭奴國奉貢皆以即位初元冠於新¶
歴之上故此碑有建武中元之文東漢𨽻書斯為之¶
首字法方勁古意有餘蜀人以為尊楗閣碑¶
¶
　　路君闕　　永平八年　未詳所在　𨽻續云路君二¶
闕前闕七行二十一字書其所歴豫州刺史至徴試¶
愽士凡八官後闕亦七行二十一字云㑹稽東部都¶
尉路君闕其次書造闕年月日字畫兼用篆體前闕¶
<pb:KR3h0070_WYG_111-3a>¶
人物之後小字一行却是𨽻文豫州前後各一人執¶
杖負劒嚮字立東部之前亦一人執杖負劒又有一¶
人正面立腰下垂佩兩手各有所執末亦一人執杖¶
負劒而其前又有一人側面嚮字立手中亦有所執¶
葢是墓前雙闕東都冡墓間石刻傳於後世者自此¶
始¶
¶
　　開通褒斜道碑　　永平九年　字原云在興元府即¶
今之漢中府又云紹熙甲寅帥章德茂得之於褒斜¶
<pb:KR3h0070_WYG_111-3b>¶
道中¶
¶
　　張氏穿中記　　建初二年　字原云在眉州碧雞巖¶
隸釋云武陽城東彭亡山之巔畊夫劚地有聲尋罅¶
入焉石窟如屋大中立兩崖崖柱左右各分二室左¶
方有破瓦棺入泥中右方三崖棺泥穢充仞執燭視¶
之得題識三所一在門旁為土所蝕厪存其上十許¶
字穿中沙石不堅數日間觀者揩摩悉皆漫滅其二¶
在兩柱前稍髙故可拓時紹興丁丑年也　一柱二¶
<pb:KR3h0070_WYG_111-4a>¶
十五字一柱四十九字隸釋云本張公賔之妻之穴¶
也其子偉伯及偉伯妻與其孫陵皆祔葬右方曲内¶
中故志之其一則偉伯之孫元益葬其父長仲并弟¶
叔元所志也其字古而拙¶
¶
　　戚伯著碑　集古録云在今宿州出於近歲葢宫部春¶
夫開汴渠於泥沙中掘得之　額題云(缺)本周末嗣¶
戚氏襲以興勃海君𤣥孫伯著之碑十九隸字為一¶
行本之上有一字石損其半碑式云碑有穿文十二¶
<pb:KR3h0070_WYG_111-4b>¶
行行二十字在穿下自穿之上兩旁浸削及其巔則¶
銳甚集古録云其文字古怪而磨滅無首尾了不可¶
讀金石録云以文詞字畫驗之疑東漢中葉以前人¶
葢當時石刻見於今者多類此隸釋云世祖建武三¶
年章帝章和元年威宗建和元年獻帝建安十二年¶
皆丁亥也碑有太歲丁亥字當是建武或章和年所¶
刻者集古録目作周伯著碑葢不辨題額戚字也¶
¶
　　永元刻石　永元六年　字原云在永康軍蔡迨刻記¶
<pb:KR3h0070_WYG_111-5a>¶
云在范功平磨崖之西五十餘歩去地數寸迨得磨¶
崖後十日其子武仲始見此十六字而摹之　復齋¶
碑目作永元六年攻石題¶
¶
　　王君平鄉道碑　　永元八年　隸續云在嘉州夾江¶
縣嘉州即今嘉定州　隸釋云夾江縣涇口有磨崖¶
四百餘字平鄉明亭大道四面危險南安長王君遣¶
掾何童修治故書崖以頌之崖石增長字體失真復¶
齋碑目作平鄉明亭開道碑¶
¶
<pb:KR3h0070_WYG_111-5b>¶
　　王穉子闕　　元興元年　字原云在成都府輿地碑¶
目云在新都縣　闕有二其一云漢故先靈侍御史¶
河内縣令王君稚子闕其一云漢故兖州刺史雒陽¶
令王君稚子之闕金石録云後漢書循吏傳王渙字¶
稚子涣以元興元年卒闕銘葢和帝時所立也隸釋¶
云成都新都縣有渙墓此墓前之雙石闕也其上各¶
刻車馬之狀一則二人乘馬一則二人乘車挽之者¶
槖佗也隸續云闕之兩角有斗斗上鐫耐童兒又作¶
<pb:KR3h0070_WYG_111-6a>¶
重屋四壁刻神像人物車馬之類亦有漫滅者有先¶
置二字在右闕南面稚字在北面子字在東面雒陽¶
二字在左闕西面¶
¶
　　羊竇道碑　　永初二年　隸釋字原俱云在眉州墨¶
寳云在嚴道縣東三十里嚴道縣今廢其地入雅州¶
　碑式云前有文六行空一行後有文九行崖石有¶
裂絡文避石裂故字數不等少者九字多者十五字¶
最後一行刻書人姓字及日月隸釋云青衣尉趙君¶
<pb:KR3h0070_WYG_111-6b>¶
孟麟穿崖易道行人去危即安故刋石以志其事字¶
畫甚拙最後一行云書此盛巨即碑式所謂書人姓¶
字也漢碑之有書人姓字者惟此碑及武班樊敏郙¶
閣頌天井碑側題名而已¶
¶
　　謁者景君墓表　　元初元年　字原云在濟州即今¶
濟寧州　額題云故謁者景君墓表七隸字為一行¶
碑式云有穿文十六行行二十九字皇帝賻髙出三¶
字金石録云文字摩滅斷續不成文隸釋云東都自¶
<pb:KR3h0070_WYG_111-7a>¶
路都尉始見墓闕有文而傳於今則自景君始梁任¶
昉作文章縁起云墓碑始於晉宋予考酈氏水經所¶
載漢刻已不少豈碑碣多在北方南人未之見乎然¶
郭林宗傳云林宗既葬同志者立碑蔡邕為其文謂¶
盧植曰吾為碑銘多矣惟郭有道無愧色范書所載¶
豈不知之今漢人墓刻猶存數十百碑其云始於晉¶
宋非也¶
¶
　　謁者景君碑隂　首行題諸生服義者五字疑是郯令¶
<pb:KR3h0070_WYG_111-7b>¶
景君闕題名趙氏洪氏皆以為謁者碑隂碑亡無考¶
姑闕其疑¶
¶
　　郯令景君闕銘　　元初四年　隸釋云在濟州任城¶
縣即今濟寧州　隸釋云景君墓有雙闕其一刻此¶
文諸生服義者所立而不載其名金石録云漢人為¶
景君刻銘本欲傳於不朽而不著其族系名字何哉¶
集古録作景君石椁銘¶
¶
　　嵩山太室神道石闕銘　　元初五年　今在登封縣¶
<pb:KR3h0070_WYG_111-8a>¶
中嶽廟南百餘歩　金石文字記云銘八行年月及¶
職官姓氏共十三行其文剥蝕殆半不載洪氏隸釋¶
此闕巋然尚在而永叔德父當宋之盛時何以皆未¶
之見也則知二録所不及載者固多也¶
¶
　　賜馮煥詔　　元初六年　字原云在渠州今為渠縣¶
屬四川順慶府　碑首行云告豫州刺史馮煥隸釋¶
云漢詔之式如此其石下斷惟存上八字碑式云馮¶
煥斷詔十八行可見者或行有九字末行年字垂筆¶
<pb:KR3h0070_WYG_111-8b>¶
多占一字¶
¶
　　馮煥殘碑　　永寧二年　字原云在渠州輿地碑目¶
云在大竹縣古寳城　碑式云馮煥斷碑六行可見¶
者或行有七字隸釋云建光之元即永寧二年是歲¶
七月改元煥以四月終故碑尚用舊年也¶
¶
　　馮煥殘碑隂　隸釋云諸曹史及帳下司馬武剛司馬¶
十餘人其間有貫潁川汝南陳國者皆豫州舊部也¶
¶
　　馮煥神道　　永寧二年　字原云在渠州　其文曰¶
<pb:KR3h0070_WYG_111-9a>¶
故尚書侍郎河南京令豫州幽州刺史馮君神道共¶
十九字金石録云按後漢書馮緄傳緄父煥安帝時¶
為幽州刺史緄碑亦云幽州君之元子此字在宕渠¶
緄墓前石闕上知其為煥闕也¶
¶
　　孝子董蒲闕　　永寧二年　未詳所在¶
¶
　　山陽麟鳯碑　　永建元年　字原云在濟州即今濟¶
寧州　碑圖云右鳯而左麟其下各刻一贊其隂又¶
刻銘辭皆小篆兩旁有隸書其篆云永建元年秋七¶
<pb:KR3h0070_WYG_111-9b>¶
月饗時山陽太守河内孫君見碑不合禮掾䕫造新¶
刻瑞儀麟鳯米元章畫史云此圖半篆半隸麟一角¶
上髙如足翹形如惡馬鳯髙冠尾長甚可怪也¶
¶
　　陳君閣道碑　　永建五年　字原云在資州内江縣¶
資州今為資縣與内江俱屬成都府輿地碑目云在¶
獠井壩層崖之腹　碑云漢安長蜀君青衣陳君省¶
去根閣令就土著郵亭椽尹厚勒此石隸續云漢安¶
舊屬犍為根字未見所出所謂根閣者猶李翕郙閣¶
<pb:KR3h0070_WYG_111-10a>¶
何君尊楗閣之比¶
¶
　　袁良碑　　永建六年　集古録目云在開封扶溝天¶
下碑錄云在太康縣圉城鎮西南三十里扶樂城¶
石牛廟又云在縣西北三十里陽夏鄉墓下　額題¶
云漢故國三老袁君碑八篆字袁君以順帝永建六¶
年卒其孫衞尉滂立此石滂以光和年作相其為卿¶
當在靈帝之初因無立碑年月姑以所卒之年附載¶
於此水經注云扶溝城北有袁梁碑金石略有三老¶
<pb:KR3h0070_WYG_111-10b>¶
袁貢碑即此碑也其名皆誤¶
¶
　　北海相景君碑　　漢安二年　今在濟寧州儒學¶
額題云漢故益州太守北海相景君銘十二篆字為¶
二行文十七行行三十二字穿居其中在第八字之¶
下其三行各廢兩字碑中屢稱明府獨伏惟明府一¶
句其明府字平闕亂曰亦平闕隸釋云濟州任城有¶
景氏三碑皆不著其名字¶
¶
　　北海相景君碑隂　凡三列第三列姓名之下又云行¶
<pb:KR3h0070_WYG_111-11a>¶
三年服者凡八十七人末以兩行刻四言韻語十八¶
句¶
¶
　　武斑碑　　建和元年　隸釋云在濟州任城即今濟¶
寧州　額題云故敦煌長史武君之碑九隸字集古¶
録前跋作班碑以未見碑額不知其姓也武君以冲¶
帝永嘉元年卒後三年同舍郎史恢曹芝等六人為¶
之立碑後有題名六人其一曰防東長齊國臨淄(缺)¶
紀伯允書此碑漢碑有書人姓字者絶少惜闕其姓¶
¶
<pb:KR3h0070_WYG_111-11b>¶
　　楊君石門頌　　建和二年　集古録目云在興元墨¶
寳云褒城縣北五里磨崖興元即今漢中府褒城縣¶
屬之　額題云故司隸校尉犍為楊君頌十𨽻字碑¶
式云碑文六十七行行三十字或有疎宻不齊者髙¶
祖受命平闕命字垂筆甚長所侵兩字許又空二字¶
方書其下二句序曰别作行後一行低二字書趙邵¶
等三人姓名又書王府君分遣官屬事凡三行末行¶
低七字書魏伯玉徙官隸續云宣和殿碑録以碑為¶
<pb:KR3h0070_WYG_111-12a>¶
鼂漢彊書考其碑云五官掾南鄭趙邵屬褒中鼂漢¶
彊書佐西成王戒葢三人主其事書佐則王戒之職¶
非鼂漢彊書也集古金石二録與鄭樵金石略俱作¶
楊厥開石門頌隸釋云司隸校尉楊君厥字孟文水¶
經及歐趙皆謂之楊厥碑蜀中晩出楊淮碑云司隸¶
校尉楊君厥諱淮字伯邳大司隸孟文之元孫也始¶
知兩碑皆以厥為語助此乃後人頌其勲德故尊而¶
字之不稱其名華陽國志云楊君名渙¶
¶
<pb:KR3h0070_WYG_111-12b>¶
　　王君石路碑　　建和二年　隸釋云在漢州今為漢¶
川州屬成都府　碑式云其上畫方大書一表字其¶
下六行各有界道每行二十四字末行低四字書立¶
石人名隸釋云廣漢長王君攻治崖路標表其事文¶
不滿百楊子欽所作¶
¶
　　張公神碑　　和平元年　集古録目云在黎陽天下¶
碑録云在通利軍黎陽即今之濬縣屬大名府宋為¶
通利軍熙寧初改黎陽屬衛州衛州今衛輝府也¶
<pb:KR3h0070_WYG_111-13a>¶
額題云張公神碑隸字一行集古録作張公廟碑云¶
碑無題首葢未見此額也隸釋云朝歌長鄭郴為張¶
公建闕作碑監察黎陽營謁者李君好之文又作歌¶
九章刻之石皴剥不明僅能辨其梗槩歌中再稱其¶
夫人又云朝歌蕩隂及黎陽三女所處各殊方三門¶
鼎列推其鄉時攜甥㓜歸侯公不知張公是何神也¶
¶
　　馮君閣道碑　　和平元年　未詳所在¶
¶
　　嚴訢碑　　和平元年　金石録云政和中下邳縣民¶
<pb:KR3h0070_WYG_111-13b>¶
耕地得之　無額隸續云漢人銘墓皆一律此碑先¶
書其所終歲月及夀考有嗟惜之辭踰百言始云伊¶
歎嚴君諱訢字少通遂述其行事與費鳯兩碑略相¶
似銘詩亦五言訢所歴官東牟侯相之下長之上闕¶
四字趙氏作下邳祝遂名祝長嚴訢碑漢無祝縣葢¶
亦闕其一字下邳本屬東海東海則有祝其疑此邑¶
嘗割𨽻也¶
¶
　　楊信碑　　和平元年　字原云在忠州　無額碑首¶
<pb:KR3h0070_WYG_111-14a>¶
行云故縣三老楊信字伯和隸釋云石已刓剥鮮有¶
成章者墨寳作金溪楊信碑¶
¶
　　丁魴碑　　元嘉元年　隸釋云在巴州　無額碑首¶
行云廣漢屬國故都尉丁君諱魴字叔河碑式云文十¶
行行三十四字四邉有磨文上狹下闊¶
¶
　　武梁碑　　元嘉元年　隸釋云在濟之任城即今濟¶
寧州　無額碑首行云故從事武掾諱梁字綏宗金¶
石録云崇寧初得此碑愛其完好後十餘年則缺最¶
<pb:KR3h0070_WYG_111-14b>¶
後四字今去崇寧七百餘年碑已不知所在¶
¶
　　王政碑　　元嘉三年　隸續云在濟州今濟寧州¶
額題云漢故郎中王君之銘八隸字為二行碑式云¶
文十二行行三十字隸續云王君名政字季輔以元¶
嘉三年卒門徒士夫相與立此石字雖殘闕尚多可¶
讀者歐陽公云磨滅不復成文名字官閥卒葬年月¶
皆莫可考葢察之不詳爾小歐陽以為其字季輔趙¶
氏以為光和元年立皆非也¶
¶
<pb:KR3h0070_WYG_111-15a>¶
　　平都相蔣君碑　　永興元年　隸釋云在道州　額¶
題云漢故平都侯相蔣君之碑十篆字為二行碑式云¶
文十六行行四十字後餘五行隸釋云碑字漫滅不¶
得其名字蔣君以元嘉二年卒其文有云禮畢祥除¶
瞻望墳塋則此碑乃永興元年所立¶
¶
　　孔龢碑　　永興元年　今在曲阜縣孔廟中　無額¶
凡十八行行四十字孔子十九世孫麟廉請置百石¶
卒史魯相乙瑛言之於朝司徒吳雄司空趙戒奏於¶
<pb:KR3h0070_WYG_111-15b>¶
上瑛已滿秩去後相平復上於朝除孔龢補名因立¶
此碑今謂之百石碑金石録作孔子廟置卒史碑集¶
古録以為吳雄修孔子廟碑葢考之不詳也後人刻¶
其上曰漢鍾太尉書隸釋云嘉祐中郡守張稚圭按¶
圖經云鍾繇書繇以魏太和四年卒距永興葢七十¶
八年圖經所云非也¶
¶
　　孔謙碣　　永興二年　今在曲阜縣孔林中　碑圖¶
云碣甚小一穿微偏有暈一重起於穿中復有兩暈¶
<pb:KR3h0070_WYG_111-16a>¶
在右其一甚短與他碑小異文八行行十字後餘兩¶
行今巳漫滅僅存十餘字集古金石二録作孔徳讓¶
碣徳讓其字也隸釋云其名不甚可辨考孔氏譜得¶
之¶
¶
　　益州太守碑　　永夀元年　隸釋云蜀中漢碑不云¶
在蜀中何所漢之益州即今成都府亦即在成都諸¶
屬也　碑圖云上下有朱雀𤣥武左右有龍虎文七¶
行行四十一字故吏門生題名九行行六人碑式云¶
<pb:KR3h0070_WYG_111-16b>¶
末行字頗多尚餘五字書於碑之末隸釋云碑首云¶
益州太守某君卒其姓獨刓滅或有謂之馮君者¶
¶
　　益州太守碑隂　碑圖云碑隂所刻者五玉而三獸鼎¶
列其中其一則九尾狐也下有一牛首其右有題名¶
三人¶
¶
　　韓勅碑　永夀二年　　今在曲阜縣孔廟中　無額¶
文十三行行三十六字第三行皇戲皇字髙出一字¶
後有題名三行行三人魯相韓勅脩造孔廟禮器所¶
<pb:KR3h0070_WYG_111-17a>¶
立今謂之禮器碑集古録作脩孔子廟器表金石録¶
作韓明府孔子廟碑天下碑録作魯相韓勅復顔氏¶
繇發碑按碑云復顔氏幷官氏邑中繇發以尊孔心¶
發屬下句讀且所復者尚有幷官氏而此碑又不為¶
復繇所立碑録非也¶
¶
　　韓勅碑隂　十九行行三人又有數人附其下參錯不¶
齊隸釋云凡六十有二人不稱字者一人不稱名者¶
二十一人張普朱熊五人書體不同盖後來所增者¶
¶
<pb:KR3h0070_WYG_111-17b>¶
　　韓勅碑兩側題名　刻於碑之兩旁共三十二人又一¶
人以小字附其下字體與碑隂張普朱熊五人書體¶
相同亦後來所増者濟國廣張建平二百下識曰其¶
人處士碑隂河南成臯蘇漢明二百下亦有其人處¶
士四字葢當時有此書法隸釋謂已鐫而續書非也¶
歐趙洪氏皆不言此碑兩旁有字由拓碑者止拓碑¶
與隂而不及此諸公又未嘗親至碑下故不知耳¶
¶
　　州輔碑　　永夀二年　字原云在汝州舊録云在龍¶
<pb:KR3h0070_WYG_111-18a>¶
興縣汝州今屬河南龍興縣今為寳豐縣　額題云¶
漢故中常侍長樂太僕吉成侯州君之銘十六篆字¶
金石録云酈道元注水經云滍水南有吉成侯州苞¶
冡冡前有碑其詞云天帝四后是諮是諏今騐其銘¶
實有此語獨以輔為苞葢水經之文誤汝帖以此碑¶
為蔡邕書初無所據¶
¶
　　州輔碑隂　自漢陽太守而下凡四十有九人其二即¶
延篤叔堅金石録云輔一宦者雖當代顯人如延叔¶
<pb:KR3h0070_WYG_111-18b>¶
堅亦預焉有以見權勢之盛如此¶
¶
　　韓勅後碑　　永夀三年　字原云在兖州按當在曲¶
阜縣孔廟中　無額碑式云文十六行字多少不等¶
大半每行四十六七字第一行皇漢髙出一字第二¶
行孔聖平闕文之後題名三列每列三人韓府君之¶
下附以宗戚二人碑云謁廟拜墓又云宅廟悉脩敬¶
脩菆房菆疑即菆字檀弓云天子之殯也菆塗龍輴¶
以椁菆才官反菆塗者用木叢棺而四面塗之菆房¶
<pb:KR3h0070_WYG_111-19a>¶
猶殯宫也前碑載其脩造禮器此碑載其脩廟脩墓¶
事闕里祖庭記有桓帝中年韓勅脩孔子廟碑在墓¶
林中當是此碑字原以為即前碑非是金石録作韓¶
明府孔子廟碑隸釋作韓勅脩孔廟後碑皆不及其¶
脩墓由考之不詳也¶
¶
　　韓勅後碑隂　隸續云凡五列所題士大夫可辨者七¶
十餘人自第二至第五列以其後四行直書家下復¶
民姓名後一行云永夀三年孔從事所立¶
¶
<pb:KR3h0070_WYG_111-19b>¶
　　韓勅後碑兩側題名　碑式云碑側兩題名各四列其¶
一則首列三行中有祥符年題字第二列其前廢三¶
行後有四人第三列前闕一人後六人第四列四人¶
空兩行書孔元闓其一則首列四行所書府君及劉¶
翊各用兩行第二列五人空一行書石師姓名第三¶
行七人第四列右尾二人前有太和年張咸題字上¶
數列則有唐大中及慶厯年兩人題字就列於漢人¶
之上字原作韓勅孔林别碑兩側題名¶
¶
<pb:KR3h0070_WYG_111-20a>¶
　　鄭固碑　　延熹元年　今在濟寧州儒學　額題云¶
漢故郎中鄭君之碑八篆字為二行有穿文十五行¶
行二十九字行間方若棊局今碑巳中斷失其下一¶
截予家有拓本尚完¶
¶
　　議郎元賓碑　　延熹二年　金石録云在亳州　隸¶
釋云無額故不得其姓石缺又失其名金石録云所¶
可見者云字元賓歴官終於議郎¶
¶
　　張休崕涘銘　　延熹二年　未詳所在　隸續云銘¶
<pb:KR3h0070_WYG_111-20b>¶
四言十四句末有張休姓名姑以名其碑藏碑者得¶
之蜀人字原云或作磨崖險路銘¶
¶
　　孫叔敖碑　　延熹三年　水經注云在期思縣城西¶
北隅楚相孫叔敖廟前集古録目云在光州天下碑¶
録云在固始縣本廟内期思縣即今光山縣與光州¶
固始縣俱屬河南汝寧府按碑固始令段君夢見孫¶
君為架廟屋立石銘碑期思縣宰段光庶慕先賢又¶
為刻石則固始所刻者一碑期思所刻者又是一碑¶
<pb:KR3h0070_WYG_111-21a>¶
此碑乃期思所刻者兩令皆段姓一名光一不著其¶
名非一人也期思固始宋皆屬光州　額題云楚相¶
孫君之碑六隸字為二行碑式云文二十四行行三¶
十七字最後一行書年月髙出一字穿在文中其三¶
行各廢三字隸釋云舊碑闕五十餘字此用續刻者¶
故其文全予所見拓本乃是續刻未知刻於何時¶
¶
　　孫叔敖碑隂　碑式云二十三行行二十字相君字平¶
闕穿居三行之内亦各廢三字此隂重言段光立碑¶
<pb:KR3h0070_WYG_111-21b>¶
之事甚詳後歴叙叔敖之子孫名氏¶
¶
　　樊安碑　　延熹三年　集古録目云在唐州湖陽縣¶
唐州今為唐縣屬南陽府湖陽縣今廢有舊城在唐¶
縣　有額而無字首行題云漢故中常侍騎都尉樊¶
君之碑碑式云首行己有標題故不再書額其題一¶
行文十二行銘三行詔三行行三十五字詔之下空¶
二字書年月剰一字其間年字垂筆甚長下侵兩字¶
馮煥詔同亦漢人書詔如是乎隸釋云安以永夀四¶
<pb:KR3h0070_WYG_111-22a>¶
年卒其子以延熹三年始刻此碑又載元熹元年八¶
月丁酉贈騎都尉詔趙氏遂以碑為元年所立誤也¶
碑在湖陽椎拓漫滅治平中縣令樂京嘗為之再刻¶
¶
　　江原長碣　　延熹三年　輿地碑目云在忠州郡庠¶
　隸釋云似闕非闕似碑非碑其文共二十二字由¶
左而右其下刻一怪獸之首若虎而有角復齋碑目¶
作進德闕輿地碑目作江原君闕¶
¶
　　曹騰碑隂　　延熹三年　集古録云在亳州　碑式¶
<pb:KR3h0070_WYG_111-22b>¶
云碑文無存隂九行行三十六字制曰平闕皇太¶
后及先帝髙出一字碑後尚存穿之半此文皆在穿¶
右末行以穿廢第四第五字水經注云譙縣有曹騰¶
碑題云漢故中常侍長樂太僕特進費亭侯曹君之¶
碑延熹三年立碑隂又刻詔䇿二隸釋云歐趙不指¶
此為曹騰碑隂失稽考也篆額今獨存云中常侍長¶
樂大僕特進費亭曹侯碑水經誤多四字¶
¶
　　王元賞碑　　延熹四年　未詳所在　隸續云隸額¶
<pb:KR3h0070_WYG_111-23a>¶
兩行所存其下令碑二字按碑叙其歴官終封丘令¶
集古録作王元賞碑跋云其名既亡又不序其姓惟¶
其銘曰於惟王君以此知其姓王爾金石録云其姓¶
名已殘闕所可見者字元賞而已隸續云歐趙皆以¶
為王元賞予所得者却是元賓字畫分明非是測度¶
其名仿佛是紹¶
¶
　　王元賞碑隂　集古録有其碑而亡其名謂之漢碑隂¶
題名跋云斯碑所題文字缺滅而中間有錢各五百¶
<pb:KR3h0070_WYG_111-23b>¶
四字似是脩廟人所記其人可見者有濟隂定陶蔡¶
顥子盛山陽金鄉張諺季德河南宛陵趙堂世萇南¶
陽南鄉鄧升升逺濟隂成武周鳯季節而其餘人姓¶
名邑里多不完又時時有故吏字不知為何人祠廟¶
金石録作王元賞碑隂跋云載門生姓名有云右奔¶
喪右斬杖三年於禮無乃太過隸續云王元賓碑隂¶
四横稱故吏者四人有名字郡邑者十餘人餘皆凋¶
落不備其中有立碑錢各五百之文又有右奔喪斬¶
<pb:KR3h0070_WYG_111-24a>¶
杖三年之文則知歐公所云漢碑隂題名者即此碑¶
也¶
¶
　　王純碑　　延熹五年　隸釋云在鄆州中都縣鄆州¶
今為東平州中都縣今為汶上縣俱屬兖州府　額¶
題云漢故冀州刺史王君之碑十篆字為一行字作¶
陽文凸起拓本為黒字與衡方武榮諸碑同碑圖云¶
額當穿之中其文十三行行三十五字金石録云桑¶
欽水經濟水逕須句城西酈道元注濟水西有安民¶
<pb:KR3h0070_WYG_111-24b>¶
山山西有漢冀州刺史王紛碑漢中平四年立按地¶
里書須朐即今巾都縣此碑在中都又其官與姓氏¶
皆合疑其是也然以純為紛以延熹為中平則疑水¶
經之誤愚按碑文王君以延熹四年卒五年始葬立¶
碑金石録以為延熹四年立亦非也¶
¶
　　王純碑隂　首行題諸門生人名五字隸續云碑隂九¶
横横二十三人凡百九十三人漫滅者四人姓字不¶
具者六十二人其下尺餘以前兩行書事上兩行許¶
<pb:KR3h0070_WYG_111-25a>¶
不刻一字獨最下横刻有二十二人亦强半漫滅不¶
可辨金石録云字畫淳勁可喜¶
¶
　　任伯嗣碑　　延熹五年　金石録云在汜水縣大觀¶
初始獲此碑輦窴運司廨舍壁間　隸續云碑之中¶
鑿方為竅廣四寸長五之疑曾用之為碑趺金石録¶
云首已殘闕其可見者云字伯嗣南郡編人其先葢¶
任座之苖胄又云筑陽侯相延熹五年遷來臨縣其¶
後歴叙政績又云遷君桂陽最後云都邑謡詠甄勒¶
<pb:KR3h0070_WYG_111-25b>¶
勛績永昭于後碑在今汜水縣汜水在漢為成臯此¶
碑盖為成臯令德政頌爾後漢書桓帝紀延熹八年¶
有桂陽太守任𦙍以此碑校之嵗月相符又名與字¶
恊知其名𦙍也按金石録有碑隂洪氏所未見¶
¶
　　真道冡地碑　　延熹五年　字原云在萬州即今䕫¶
州府萬縣　隸續云真道以錢八千從真敖兄弟市¶
此地刻其文戒約後世字札繁碎不能盡通¶
¶
　　桐柏廟碑　　延熹六年　天下碑録云在唐州即今¶
<pb:KR3h0070_WYG_111-26a>¶
南陽府唐縣桐柏山在其境字原云或云在隨州&KR0037;¶
陽桐柏鎮按一統志桐柏山南接隨州西接&KR0037;陽唐¶
縣隨州皆有淮瀆廟或隨州别有一碑非即唐縣之¶
碑也集古録目云在鄧州恐誤　碑式云無額有穿¶
文十三行行三十三字末有兩行題侍嗣官屬以春¶
秋二字題於兩行之上春四人秋五人中無空字水¶
經注云桐柏山南有淮源廟廟前有碑是南陽鄭苞¶
立又二碑並是漢延熹中守令所造隸釋云此則其¶
<pb:KR3h0070_WYG_111-26b>¶
一也弇州續藁云漢淮源廟碑漫漶不可讀杜昭守¶
唐州乃延吳炳參用漢隸釋書舊文於石而刻之吳¶
炳元時人見書史㑹要潘耒作金石文字記補遺云¶
拓本完好葢唐人重刻者據朱長文碑帖考云是釋¶
曠書不知釋曠所書者乃是正書隸釋云此碑又有¶
一正書者華葢誤作萃豐晝夜誤作立式凡十數字¶
即謂釋曠所書之碑也耒見吳炳重摹本而誤以為¶
唐人重刻亦失考之甚¶
¶
<pb:KR3h0070_WYG_111-27a>¶
　　平輿令薛君碑　　延熹六年　未詳所在　額題云¶
漢故平輿令薛君碑八𨽻字𨽻續云前有叙凡三十¶
六字次有銘詩三百四言文雖無闕而不書其名字¶
¶
　　祝睦碑　　延熹七年　集古録云睦有二碑皆在虞¶
城縣　額題云漢故山陽大守祝君之碑十篆字為¶
二行碑式云額下有穿碑十二行行三十字¶
¶
　　造橋碑　　延熹七年　字原云在雅州　隸釋云碑¶
首刻二人冠帶相向而坐一器居中如豆登之狀後¶
<pb:KR3h0070_WYG_111-27b>¶
有二人折腰低首雙垂其袖若胡舞者其上横行有¶
數字惟府卿明府四字不毁二人之下又横刻二十¶
六字兼篆𨽻之體曰蜀郡屬國明府潁川陽翟辛君¶
字通□犍為李君字仲曾其下三字不可曉漢碑無¶
如是模式者碑圖云其下有文十七行行三十七字¶
其後有題名五行隸釋又云蜀人謂此為神水閣碑¶
考其文則謀謨若神是絶句其水似小其閣似閤特¶
未能判今摘三語而强名之非也¶
¶
<pb:KR3h0070_WYG_111-28a>¶
　　嚴舉碑　　延熹七年字原云在梁山軍即今䕫州府¶
梁山縣無額碑首行云都鄉都里孝子嚴君隸續云¶
碑崇七尺其二分之下横有裂文近嵗出梁山軍所¶
傳者皆至裂文止石理皴剥文意間斷予再得之始¶
是全碑嚴舉姓名甚分明其碑有文有頌又有亂曰¶
十六句¶
¶
　　嚴舉碑隂　隸續云贈此者初無主名因見其中有都¶
鄉有秩姓字嚴孝子碑中臨江丞名杜此碑有丞廣¶
<pb:KR3h0070_WYG_111-28b>¶
漢屬國王杜合二碑則短長濶狹相若横有裂文亦¶
相等始知是嚴舉碑隂¶
¶
　　孔宙碑　　延熹七年　今在曲阜縣孔廟中　額題¶
云漢泰山都尉孔君之碑九篆字為一行碑首行題¶
云有漢泰山都尉孔君之銘𨽻釋云凡漢碑有額者¶
首行即入詞無額者或題其前如張納樊安之比亦¶
甚少己篆其上復標其端惟此碑爾文十四行行二¶
十八字末行銘辭下空十一字刻年月¶
¶
<pb:KR3h0070_WYG_111-29a>¶
　　孔宙碑隂　漢碑隂皆無額獨此碑以門生故吏名五¶
篆字題其上凡三列六十二人¶
¶
　　華山廟碑　　延熹八年　金石文字記云舊在華隂¶
縣西嶽廟中嘉靖三十四年地震碑毁華州郭𦙍伯¶
有此拓本文字完好今藏華隂王無異家予從商丘¶
宋尚書摹得之即無異藏本也　額題云西嶽華山¶
廟碑六篆字為二行碑式云文二十二行行三十七¶
字袁府君肅恭明神及京兆尹勑杜遷市石皆平闕¶
<pb:KR3h0070_WYG_111-29b>¶
髙祖太宗孝武並列行髙出一字有紋如碁局洪氏¶
碑圖云歐陽叔弼以袁逄華廟碑為郭香察書考其¶
碑云勑都水掾杜遷市石遣書佐郭香察書葢一人¶
市其石一人察其書非郭君書之也隸釋云東漢循¶
王莽之禁人無二名郭香察書者葢察涖他人之書¶
爾金石文字記云察書乃對上市石之文則香者其¶
名律厯志有太史治厯郎郭香豈其人歟徐浩古跡¶
記以碑為蔡中郎書都穆金薤琳瑯云浩深於字學¶
<pb:KR3h0070_WYG_111-30a>¶
且生唐盛時殆非鑿空而言者¶
¶
　　老子銘　　延熹八年　隸釋云在亳州苦縣亳州今¶
屬鳯陽府苦縣今廢地入歸德府鹿邑縣　額題云¶
老子銘三篆字為一行碑式云文二十一行皇上字¶
平闕集古録云世傳碑銘蔡邕作今檢邕集無此文¶
集古録目云陳相邉韶撰據碑桓帝夢見老子尊而¶
祀之韶時典禮因而為銘金石録云舊傳蔡邕文并¶
書葢杜甫李潮小篆八分歌有曰苦縣光和尚骨立¶
<pb:KR3h0070_WYG_111-30b>¶
書貴瘦硬方通神世云此碑是也今騐其詞乃邉韶¶
延熹八年作非光和中所立未知甫所見是此碑否¶
而周越書苑遂以為韶撰文而邕書初無所據¶
¶
　　祝睦後碑　　延熹九年　集古録云在虞城縣　額¶
題云漢故山陽太守祝君之碑十篆字為二行碑式¶
云亦有穿其文十五行行三十六字伊余祝君一句¶
祝君字平闕隸釋云祝君以延熹七年卒故吏王堂¶
等三年禮闋相與刋此石則延熹之九年也¶
¶
<pb:KR3h0070_WYG_111-31a>¶
　　堯廟碑　　永康元年　字原云在濮州　無額按碑¶
濟隂大守孟郁行縣祀廟膏雨即降遂飭治大殿仲¶
氏宗家共作殿前石&KR0008;階陛欄楯乃立此碑以著表¶
郁之美勛復序仲氏祖統所出於後子姓官位具載¶
碑隂葢當時出錢者惟仲氏故所序特詳集古録作¶
堯祠祈雨碑¶
¶
　　堯廟碑隂　字原云此隂皆載仲氏父祖兄弟子孫所¶
歴所終之官獨一董永為異姓隸續云左側亦有題¶
<pb:KR3h0070_WYG_111-31b>¶
字¶
¶
　　度尚碑　　永康元年　字原云在徐州隸釋云此碑¶
在湖陵荒野政和壬辰廵檢王當世見之始遷於官¶
廨其後邑令滕君欲徙碑於沛舟三載而三覆繼因¶
大水漲没不出乙未年劉宗儀攝事乃能立之使星¶
亭云按湖陵縣今廢地入徐州沛縣　額題云漢故¶
荆州刺史度侯之碑十篆字為二行碑式云有穿文¶
十五行空三行低十三字刻立碑年月其石下闕所¶
<pb:KR3h0070_WYG_111-32a>¶
存者行三十二字亦有碁局之紋¶
¶
¶
¶
¶
¶
¶
¶
<pb:KR3h0070_WYG_111-32b>¶
¶
¶
¶
¶
¶
¶
¶
¶
　　六藝之一録卷一百十二¶
¶

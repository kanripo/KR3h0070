# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.706101
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 71
<pb:KR3h0070_WYG_071-1a>¶
　　欽定四庫全書¶
¶
　　六藝之一録卷七十二　　　　錢唐倪濤撰¶
¶
　　石刻文字四十八¶
¶
　　唐刻(功徳)¶
¶
　　孫仁師百濟班師碑¶
¶
　　馬大斌撰正書無姓名麟徳元年(金石録)¶
¶
　　前隋州光化縣尉馬大斌撰無書人名氏髙宗平百¶
濟已而其國人復叛右威衛將軍孫仁師為熊津道¶
<pb:KR3h0070_WYG_071-1b>¶
行軍大總管伐而平之師還至都洲刻石紀功以麟¶
徳元年立(復齋碑録)¶
¶
　　裴行儉碎葉城紀功碑¶
¶
　　儀鳳二年裴行儉為安撫大食使諸部酋長悉來請¶
命將吏已下立碑於碎葉城以紀其功(舊唐書裴行儉傳)¶
¶
　　成惠紀功碑¶
¶
　　在循州儀鳳中刻(輿地碑目)¶
¶
　　平南蠻碑¶
¶
<pb:KR3h0070_WYG_071-2a>¶
　　蕭普用撰序蔡希周銘韋悟徴正書開元十八年八¶
月(金石録)¶
¶
　　大度山紀功碑¶
¶
　　永昌三年曷蘇率貴川部與黨項種三十萬降后以¶
右玉鈐衛將軍張𤣥遇為安撫使即其部置葉州刻¶
石大度山以紀功(唐書吐蕃傳)¶
¶
　　哥舒翰紀功碑¶
¶
　　在熈州(金石略)¶
¶
<pb:KR3h0070_WYG_071-2b>¶
　　王公復陜城勲徳碑¶
¶
　　章廷龜書王公名思禮肅宗時立(碑帖攷)¶
¶
　　澤潞李抱玉紀功碑¶
¶
　　元載撰史惟則八分書廣徳二年立(金石録)¶
¶
　　碑隂王惠安撰男自正正書(仝上)¶
¶
　　李寳臣記功載政頌碑¶
¶
　　永泰二年七月王佑撰王士則行書并篆額今在真¶
定府察院内(金石文字記)¶
¶
<pb:KR3h0070_WYG_071-3a>¶
　　平蠻頌碑¶
¶
　　韓雲卿撰韓秀實分書李陽氷篆額大歴十二年立¶
(諸道石刻録)¶
¶
　　按西原蠻在唐為邊患久矣自肅宗至徳以後百餘¶
年間諸蠻更相雄長乍服乍叛攻桂管十八州所至¶
焚廬舍掠士女元道州所謂城池井邑但生荒草登¶
髙極望不見人烟盖實録也今此碑所序大歴十一¶
年賊帥潘長安偽稱南安王誘脅夷蠻連跨州邑南¶
<pb:KR3h0070_WYG_071-3b>¶
距雕題交阯西控昆明夜郎北洎黔巫衡湘毒如彼¶
其廣天子命隴西縣男昌䕫持節招討擒獲元惡并¶
其將帥八十四人生獻闕下其俘虜二十餘萬並給¶
耕牛糧種令還舊居勛烈如此之著其列傳俱闕而¶
不書歐趙集古金石之文又偶不得此碑入録鄉非¶
事著於碑而碑録於余其遂無聞矣(集古後録)¶
¶
　　張茂昭功徳碑¶
¶
　　王璿撰并行書建中三年(金石録)¶
¶
<pb:KR3h0070_WYG_071-4a>¶
　　韋臯紀功徳碑(見前御製類)¶
¶
　　李元亮懋功昭徳頌碑¶
¶
　　張濛撰韓秀弼八分書李彛篆額貞元五年十月(金石¶
録)¶
¶
　　今在華州治大門内　舊唐書李元諒本名駱元光¶
嘗在潼闗領軍積十數年軍士皆畏服徳宗居奉天¶
賊泚遣偽將何望之輕騎襲華州刺史董晋棄城走¶
望之遂據城將聚兵以絶東道元諒自潼闗將所部¶
<pb:KR3h0070_WYG_071-4b>¶
乘其未設備徑攻望之遂拔華州望之走歸元諒乃¶
修城隍器械召募不數日得兵萬餘人軍益振以功¶
加御史中丞賊泚數遣兵來冦輒擊却之遷華州刺¶
史兼御史大夫潼闗防禦鎮國軍節度使與副元帥¶
李晟進収京邑力戰壊苑垣而入遂復京師賜姓李¶
改名元諒終隴西節度使(金石文字記)¶
¶
　　李元諒者駱元光賜姓名也以朱泚之亂能鎮定華¶
州將徙治隴右故華州人感之行軍司馬董叔經請¶
<pb:KR3h0070_WYG_071-5a>¶
於天子立碑述頌也張濛撰韓秀弼分書秀弼手筆¶
固是君家尚書公嫡𣲖而碑頌駱公詞無虚溢并可¶
重也駱公封武康郡王諡莊威舊史不載見新唐書¶
此所謂事増於前者乎(石墨鐫華)¶
¶
　　韋南康紀功碑¶
¶
　　元和五年刺史張九宗立碑隂載南康謝賜表字畫¶
大半磨滅(輿地碑目)¶
¶
　　髙崇文鹿頭山紀功碑¶
¶
<pb:KR3h0070_WYG_071-5b>¶
　　元和中髙崇文為東川節度使成都北有鹿頭山扼¶
兩川之要劉闢築城以守之又連八栅以拒王師崇¶
文遣髙霞寓酈定進倍道追之闢自投岷江擒於湧¶
湍之中西蜀平詔刻石紀功於鹿頭山下(舊唐書髙崇文傳)¶
¶
　　湖州紀功碑¶
¶
　　在甲仗庫元和中紀刺史辛泌平李錡也(輿地碑目)¶
¶
　　平淮西碑¶
¶
　　叚文昌撰陸邳八分書元和十四年十月(金石録)¶
¶
<pb:KR3h0070_WYG_071-6a>¶
　　唐平淮西碑翰林學士叚文昌撰安定李元直官朔¶
方得於定武余感而歎曰明娵子奢莫之媒也嫫母¶
力父是之喜也昔昌黎受詔為文開鑿渾元索功𤣥¶
宰盖精金百汰愈鍊愈堅其植根深其藏本固發越¶
於外其華&KR0177;然不可掩已自漢以後無此作也帝子¶
不慧過量其夫且矯姹之茍以大功尸於私室夸耀¶
寵靈要求命數惟意私之則破其碑以仆於道時君¶
世宰暗愚自將則受以改命文昌庸伍安知為文氣¶
<pb:KR3h0070_WYG_071-6b>¶
質衰陋無復經緯雖組織求麗而綱領失据正如江¶
左俗學以麗偶自矜借使一時女子無知朝廷之間¶
君臣論議又出一女子下耶借使在朝無人庸鄙暗¶
劣文昌其可承詔為此哉昔李商隱讀愈平淮西碑¶
謂如元氣正賴陶化庶類而當時不容况一日得行¶
其道吾知其不得存矣或謂不叙愬功考其言用夜¶
半至蔡破其門取元濟以獻盡得其屬士卒豈嘗冺¶
没無傳顧愈以裴度决勝廟算請身任之帝黜羣議¶
<pb:KR3h0070_WYG_071-7a>¶
决用不疑此其所取逺矣劉禹錫知名於時嘗忌愈¶
出其右貞元長慶間禹錫隨後以進故為説每務詆¶
訾且謂文昌此碑自成一家其自快私意如此又謂¶
栁宗元言愈作此碑如時習小生作㡌子頭以紃綴¶
其文且不若仰父俛子以此為上下之分宗元嘗推¶
愈過楊雄不冝有此語皆禹錫妄也(廣川書跋)¶
¶
　　平盧節度薛平紀績碑¶
¶
　　栢元封撰八分書長慶三年三月(金石録)¶
¶
<pb:KR3h0070_WYG_071-7b>¶
　　邠國公梁守謙功徳碑¶
¶
　　楊承和撰并書陸邳篆額長慶二年(京兆金石録)¶
¶
　　右唐邠國公功徳銘右神䇿軍䕶軍中尉楊承和撰¶
并書邠國公者内侍梁守謙也攷之唐史宦者守謙¶
無傳惟憲宗十五年書帝暴崩於太極殿中尉梁守¶
謙王守澄等共立太子殺吐突承瓘及灃王惲而韓¶
文公平淮西碑亦載守謙在帝左右嘗命之徃撫蔡¶
師夫守謙以一宦者而爵至上公此可見憲宗之信¶
<pb:KR3h0070_WYG_071-8a>¶
任小人冝其晚節不終卒死宦者之手然則予之録¶
此盖將為天下後世之戒而非徒取其文字也(金薤琳瑯)¶
此宦者梁守謙造經於興唐寺而䕶軍中尉楊承和¶
為銘之書之者也書全法歐陽蘭臺方整老勁所不¶
及者結搆小疎耳但頌宦者功徳乃謂淮蔡之功十¶
居其七將令裴李諸公何處生活(石墨鐫華)¶
¶
　　仇士良紀功碑¶
¶
　　武宗初車駕幸昆明池賜仇士良紀功碑詔右僕射¶
<pb:KR3h0070_WYG_071-8b>¶
李程為其文(舊唐書本紀)¶
¶
　　張仲武盧龍紀功碑¶
¶
　　張仲武為幽州大都督始回鶻常有酋長監奚契丹¶
以督嵗貢因詗刺中國張仲武使禆將石公緒等厚¶
結二部執諜者八百餘人殺之名王貴種相繼降捕¶
㡬千人仲武表請立石以紀聖功帝詔李徳裕為銘¶
掲碑盧龍以告後世(唐書本傳)¶
¶
　　韋丹功徳碑¶
¶
<pb:KR3h0070_WYG_071-9a>¶
　　宣宗讀元和實録見韋丹政事卓然他日與宰相語¶
元和時治民孰第一周墀對臣嘗守江西韋丹有大¶
功徳被八州歿四十年老幼思之不忘乃詔觀察使¶
紇干泉上丹功狀命刻功於碑(唐書本傳)¶
¶
　　滅黄巢紀功碑¶
¶
　　景福二年立(天下金石志)¶
¶
　　朱全忠迎鑾紀功碑¶
¶
　　天祐二年七月賜朱全忠迎鑾紀功碑文立於都内¶
<pb:KR3h0070_WYG_071-9b>¶
(舊唐書本紀)¶
¶
　　唐碑(徳政)¶
¶
　　廮陶縣令李明府清徳頌碑¶
¶
　　正書無書撰人姓名永徽元年(金石録)¶
¶
　　宗城令薛寳徳政碑¶
¶
　　永徽二年北京(金石略)¶
¶
　　糓州刺史裴君清徳頌碑¶
¶
　　正書無書撰人姓名永徽五年(金石録)¶
¶
<pb:KR3h0070_WYG_071-10a>¶
　　裴君名律師碑篆書題額云大唐糓州刺史裴公徳¶
政碑按隋書義寧二年以新安縣置新安郡唐武徳¶
元年曰糓州貞觀元年徙糓州治澠池六年徙治福¶
昌顯慶二年州廢以福昌永寧長水屬洛州(復齋碑録)¶
¶
　　黔南節度使趙國珍徳政碑¶
¶
　　上元二年(輿地碑目)¶
¶
　　蒲州刺史李公徳政碑¶
¶
　　正書無書撰人姓名乾封元年九月(金石録)¶
¶
<pb:KR3h0070_WYG_071-10b>¶
　　相州刺史許圉徳政碑¶
¶
　　正書無書撰人姓名乾封二年(金石録)¶
¶
　　於潛縣令丁明府徳政頌碑¶
¶
　　殷亮撰并書公名君表字元章麟徳二年三月立(諸道¶
石刻録)¶
¶
　　齊州刺史薛寳積清徳頌碑¶
¶
　　正書無書撰人姓名總章二年八月(金石録)¶
¶
　　歴城令劉文恪清徳頌碑¶
¶
<pb:KR3h0070_WYG_071-11a>¶
　　正書無書撰人姓名總章二年(金石録)¶
¶
　　臨汾縣令于府君徳政碑¶
¶
　　謝祐撰栁洋正書咸亨四年十月(金石録)¶
¶
　　任城令元府君清徳頌碑¶
¶
　　八分書無書撰人姓名調露二年十二月(金石録)¶
¶
　　獨孤府君徳政碑¶
¶
　　硤石尉孟(缺)休撰桃林主簿盧元珪書碑今缺府君¶
名不可見其字曰思思下又缺一字河南洛陽人給¶
<pb:KR3h0070_WYG_071-11b>¶
事中元愷之子為陜州桃林令入為水部員外郎桃¶
林人立此碑以頌徳據唐書表元愷二子曰思莊思¶
行而亦不著名此不知其為誰也碑以調露二年立¶
(集古録目)¶
¶
　　元府君徳政碑¶
¶
　　不著書撰人名氏府君名思哲字知仁河南洛陽人¶
以絳郡夏縣令卒於官縣人右監門校尉隂神義等¶
為立碑以頌徳以調露二年立在夏縣(集古録目)¶
¶
<pb:KR3h0070_WYG_071-12a>¶
　　恒州刺史陶雲徳政碑¶
¶
　　張義咸撰行書無姓名永淳三年(金石録)¶
¶
　　申州録事張義感撰雲字大舉河南伊闕人也髙宗¶
時為恒州刺史碑以永淳三年立予為河北轉運使¶
至真定府見碑仆在府門外半埋地中命工掘出立¶
於廡下字為行書筆跡遒麗而不著書者姓名惜哉¶
(集古録)¶
¶
　　洛州刺史賈公清徳頌碑¶
¶
<pb:KR3h0070_WYG_071-12b>¶
　　正書無書撰人姓名髙宗時立年月殘缺(金石録)¶
¶
　　右唐洛州刺史賈公清徳頌按唐史循吏傳賈敦頥¶
敦實相繼為洛州刺史有惠愛郡人皆為刻石號棠¶
棣碑今敦實之碑亡矣此碑載初除洛州制書有云¶
三川之境是稱都㑹六條之寄尤屬時英蒲州刺史¶
賈敦頥體業强正識用優敏盖其名乃敦頥也又武¶
后實録敦實傳中亦作敦頥以此知唐史傳冩之誤¶
又按法書要録此碑王知敬書以知敬所書他石刻¶
<pb:KR3h0070_WYG_071-13a>¶
較之字畫不類未知果知敬書否也(金石録)¶
¶
　　武强縣令梁君徳政碑¶
¶
　　撰人名缺劉𤣥明正書垂拱元年四月(金石録)¶
¶
　　介休令張君清徳碑¶
¶
　　李愿撰李敬八分書永昌元年九月(金石録)¶
¶
　　醴泉縣令張仁藴徳政碑¶
¶
　　齊處仲撰顔真卿正書長壽三年四月(金石録)¶
¶
　　右唐醴泉縣令張仁藴徳政碑長壽三年立醴泉尉¶
<pb:KR3h0070_WYG_071-13b>¶
顔真卿書按魯公雖嘗為此官然在開元間而魯公¶
以貞元元年為李希烈所害年七十六上距長壽三¶
年實九十餘嵗是時猶未生也又筆法與魯公他書¶
不類以此疑有姓名同者然碑武后時立而不用當¶
時所製字或云碑雖建於長壽中至魯公為尉重書¶
而刻之未可知也據新史紀傳魯公以貞元元年被¶
害年七十六而舊史徳宗實録皆云歿于興元元年¶
年七十七疑新史誤(金石録)¶
¶
<pb:KR3h0070_WYG_071-14a>¶
　　渭南令李君清徳碑¶
¶
　　馬吉甫撰正書無姓名聖厯元年十月(金石録)¶
¶
　　直崇文館馬吉甫撰不著書人名氏李君名思古渤¶
海蓨人為鴻州渭南令入拜右司員外郎縣人為立¶
清徳碑以聖厯元年十月立(集古録目)¶
¶
　　鴻州渭南縣令李君清徳碑馬吉甫撰按唐書則天¶
天授二年析雍州之渭南慶山置鴻門縣遂以慶山¶
鴻門渭南髙陵櫟陽置鴻州大足二年廢(集古録)¶
¶
<pb:KR3h0070_WYG_071-14b>¶
　　栢仁令鄭君紀徳碑¶
¶
　　李義仲撰正書無姓名聖厯二年十一月(金石録)¶
¶
　　福昌縣令張君清徳頌碑¶
¶
　　薛稷撰并正書大足元年九月(金石録)¶
¶
　　鳳閣舍人薛稷撰不著書人名字考其字畫疑亦稷¶
所書也張君漢相蒼之二十九世孫武后時自福昌¶
令徙為洛陽令而福昌人為之立此碑張君名及立¶
石年月皆剥缺不可辨(集古録目)¶
¶
<pb:KR3h0070_WYG_071-15a>¶
　　韋景駿頌徳碑¶
¶
　　神龍中韋景駿為肥鄉令時河北饑景駿躬撫合境¶
村閭必通贍恤貧弱獨免流離及去任人吏立碑頌¶
徳(舊唐書本傳)¶
¶
　　葉縣令宋君遺愛頌碑¶
¶
　　吴師道撰正書無姓名神龍三年五月(金石録)¶
¶
　　句容令岑公徳政碑¶
¶
　　張景毓撰釋翹徴正書景龍二年二月(金石録)¶
¶
<pb:KR3h0070_WYG_071-15b>¶
　　右岑君徳政碑乃唐雍州録事參軍張景毓字燭㣲¶
撰按碑岑君名禎字徳茂南陽人也祖文本父景倩¶
解褐為參軍又為蒲州司戸參軍又調補衢州司倉¶
參軍乃擢授潤州句容縣令是碑因其去而立也碑¶
今在縣治二門外今年秋予以試事赴句容既失意¶
日夕游衍崇明寺託居民搨數碑以還栁汧江君指¶
示此及寺中仆地石幢云是李北海所書又檢書史¶
㑹要以示句容隱士若江君者可謂難得矣是日出¶
<pb:KR3h0070_WYG_071-16a>¶
少時與祝京兆往復詩藁及宋刻句容縣志自言逺¶
祖江賓王與朱文公同年家有當時試録在鄉中不¶
及取后予廹試事歸昨始寄至因得摩挲墨本恍憶¶
徃事故記之云嘉靖戊午十月廿一日記(蒼潤軒碑跋)¶
¶
　　新興縣令光燕客清徳碑¶
¶
　　閻朝隱撰王麟行書景龍二年戊申九月建(復齋碑録)¶
¶
　　揚州長史姚崇紀徳碑¶
¶
　　中宗時姚崇為揚州長史政條簡肅人為紀徳於碑¶
<pb:KR3h0070_WYG_071-16b>¶
(舊唐書本傳)¶
¶
　　永昌令韋抗遺惠碑¶
¶
　　景雲初韋抗為永昌令不務威刑政令肅一都輦繁¶
劇寛猛得中遷右臺御史中丞吏人立碑通衢紀其¶
遺惠(舊唐書本傳)¶
¶
　　洛州長史盧公善政頌碑¶
¶
　　撰人姓名殘缺蘇説八分書景雲二年(金石録)¶
¶
　　裴觀徳政碑¶
¶
<pb:KR3h0070_WYG_071-17a>¶
　　賈昇撰僧湛然分書開元八年立在峴山(復齋碑録)¶
¶
　　兖州刺史韋府君遺愛頌碑¶
¶
　　狄光嗣撰張庭珪正書開元九年十一月(金石録)¶
¶
　　刺史靳恒遺愛頌碑并碑隂¶
¶
　　張九齡撰髙慈正書開元十一年立碑隂述羣官陪¶
靳使君登峴山紀文(復齊碑録)¶
¶
　　真定令栁君紀徳碑¶
¶
　　裴抗撰并八分書開元十二年(金石録)¶
¶
<pb:KR3h0070_WYG_071-17b>¶
　　下博令許君徳政頌碑¶
¶
　　王懐惠撰馮靈仙正書開元十六年正月(金石録)¶
¶
　　武臨令慕容公徳政碑¶
¶
　　正書書撰人姓名殘缺開元十六年四月(金石録)¶
¶
　　堂陽令元府君徳政碑¶
¶
　　正書無書撰人姓名開元十七年正月(金石録)¶
¶
　　膠水令徐公徳政碑¶
¶
　　封利建撰序杜暐銘正書姓名殘缺開元十九年正¶
<pb:KR3h0070_WYG_071-18a>¶
月(金石録)¶
¶
　　京兆尹張公徳政碑¶
¶
　　孟匡朝撰史惟則八分書開元二十一年(金石録)¶
¶
　　華州刺史楊公遺愛頌碑¶
¶
　　王暐撰史惟則八分書開元二十三年(金石録)¶
¶
　　碑隂　史惟則八分書(仝上)¶
¶
　　元氏令龎公清徳頌碑¶
¶
　　邵混之撰蔡有鄰八分書開元二十四年八月(金石録)¶
¶
<pb:KR3h0070_WYG_071-18b>¶
　　蒲州刺史裴寛徳政碑¶
¶
　　趙良器撰韓擇木分書開元二十四年(訪碑録)¶
¶
　　館陶令徐公遺愛碑¶
¶
　　張孚撰宋瑗八分書開元二十四年十月(金石録)¶
¶
　　館陶令徐㲄徳政碑朱瑶分書北京(金石略)¶
¶
　　真定令杜府君遺愛頌碑¶
¶
　　李琚撰并八分書開元二十五年(金石録)¶
¶
　　濟源令李造遺愛碑¶
¶
<pb:KR3h0070_WYG_071-19a>¶
　　梁涉撰徐浩正書開元二十六年十一月(金石録)¶
¶
　　中書舍人梁陟撰監察御史集賢院修撰徐浩書李¶
公名造唐之宗室自濟源令入為(缺)　此頌濟源令¶
¶
　　碑以開元二十六年十一月立(集古録目)¶
¶
　　重脩李造遺愛碑記¶
¶
　　髙從規撰髙從彦正書貞元二十一年立附(金石録)¶
¶
　　李適之清徳頌碑¶
¶
　　蕭誠行書開元二十七年三月(金石録)¶
¶
<pb:KR3h0070_WYG_071-19b>¶
　　前刺史李適之徳政頌蕭誠書唐州(金石略)¶
¶
　　李適之碑隂記¶
¶
　　張嘉貞撰行書無姓名一作吕岩説撰(缺)璀正書開¶
元二十七年三月附¶
¶
　　薛僅善政頌¶
¶
　　徐季錫文崔黄中行書開元二十七年(金石録)¶
¶
　　李涓徳政碑¶
¶
　　河中猗氏縣丞(缺)炅撰吏部常選張休(缺)書絳州夏¶
<pb:KR3h0070_WYG_071-20a>¶
縣令李㳙之徳政碑也㳙字(缺)　　　人碑以開元¶
二十七年立在夏縣(集古録目)¶
¶
　　易州刺史田仁琬徳政碑¶
¶
　　徐安貞撰蘇靈芝行書開元二十八年十月(金石録)¶
¶
　　中書侍郎集賢院學士徐安貞撰蘇靈芝書琬字正¶
勤自易州刺史遷為安西都䕶此易州人所立徳政¶
碑也以開元二十八年十月立(集古録目)¶
¶
　　此蘇靈芝書靈芝武功人生開元天寳間書與胡霈¶
<pb:KR3h0070_WYG_071-20b>¶
然齊名霈然書評者謂其格力不楊今霈然書不可¶
見見此碑可以得其概矣大都源出聖教而肥媚為¶
多尚不及王縉書王清源公碑而宣和譜擬之季海¶
伯施季海不足論但恐伯施於地下笑人(石墨鐫華)¶
¶
　　太谷令安庭堅美政頌碑¶
¶
　　撰人姓名殘缺房璘妻髙氏書開元二十九年三月¶
(金石録)¶
¶
　　開元二十九年安公美政頌房璘妻髙氏書安公者¶
<pb:KR3h0070_WYG_071-21a>¶
名庭堅其事蹟匪奇而文辭亦匪佳作惟其筆畫遒¶
麗不類婦人所書余所集録亦已博矣而婦人之筆¶
著於金石者髙氏一人而已然余嘗與蔡君謨論書¶
以謂書之盛莫盛於唐書之廢莫甚於今余之所録¶
如于頔髙駢下至陳遊瓌輩等書皆有唐之武夫悍¶
將暨楷書手輩字皆可愛今文儒之盛其書法屈指¶
可數者無三四人非皆不能盖忽不為爾唐人書見¶
於今而名不知於當時者如張師邱繆師愈之類盖¶
<pb:KR3h0070_WYG_071-21b>¶
又不可勝數也非余録之則將遂冺然於後世矣余¶
於集古不為無益也夫(集古録)¶
¶
　　扶溝令馬光淑徳政頌碑¶
¶
　　崔顥撰八分書姓名殘缺開元二十九年八月(金石録)¶
¶
　　掖縣令趙公徳政頌碑¶
¶
　　行書無書撰人姓名開元二十九年八月(金石録)¶
¶
　　長安令韋堅徳政碑¶
¶
　　梁涉撰吕向行書天寳元年(京兆金石録)¶
¶
<pb:KR3h0070_WYG_071-22a>¶
　　襄陽令厙狄履温徳政碑¶
¶
　　周擇從撰蕭頌行書天寳三年正月(金石録)¶
¶
　　襄陽令河南庫狄君遺愛頌天寳中周擇從撰蕭誠¶
書石已中斷僅存其半云名履温峙之後按北史厙¶
狄峙傳其先遼東人叚匹磾之苗裔以避難變姓厙¶
狄(集古後録)¶
¶
　　西河太守杜公遺愛碑¶
¶
　　書撰人姓名殘闕天寳五年(金石録)¶
¶
<pb:KR3h0070_WYG_071-22b>¶
　　濟源令唐公遺愛碑¶
¶
　　平列撰徐浩行書天寳七年二月(金石録)¶
¶
　　尉氏令李良清徳碑¶
¶
　　天寳五載在東京(金石略)¶
¶
　　在尉氏縣衙公門外天寳五載立(寳刻叢編)¶
¶
　　魏郡太守苗晉卿徳政碑¶
¶
　　王維撰天寳七載立(訪碑録)¶
¶
　　濟源令房琯遺愛頌碑¶
¶
<pb:KR3h0070_WYG_071-23a>¶
　　監察御史平冽撰河陽縣令徐浩書房公名琯清河¶
人嘗為濟源令冽作頌時琯為給事中碑以天寳七¶
年二月立(集古録目)¶
¶
　　任邱令王公清徳碑¶
¶
　　傅衡之文崔倚正書天寳八年九月(金石録)¶
¶
　　西河太守劉寧徳政碑¶
¶
　　孫宰撰鄔彤行書天寳九年(金石録)¶
¶
　　淮隂太守趙悦遺愛碑¶
¶
<pb:KR3h0070_WYG_071-23b>¶
　　張楚金撰行書無姓名天寳十四年(金石録)¶
¶
　　壽張令劉公仁政碑¶
¶
　　無撰人姓名周良弼八分書天寳十五年(金石録)¶
¶
　　襄陽令盧君徳政碑¶
¶
　　閻寛文史惟則八分書天寳中立(金石録)¶
¶
　　太子正字閻寛撰伊闕縣尉集賢院待制史惟則八¶
分書盧僎字子誠范陽人為襄陽令此盖去思碑也¶
碑字多殘缺不見所立年月(集古録目)¶
¶
<pb:KR3h0070_WYG_071-24a>¶
　　襄陽牧獨孤册遺愛頌碑¶
¶
　　李邕撰蕭誠行書天寳中立¶
¶
　　唐江夏太守李邕撰蘭陵蕭誠書府君名册字伯謀¶
河南人嘗為襄州刺史此碑襄人所立也石為四面¶
其兩面剥缺不可讀不知所立年月(集古録目)¶
¶
　　誠書世多有而此尤佳碑在峴山亭下余自夷陵徙¶
乾徳令嘗登峴山讀此碑碑為四面而一面字完今¶
人家所傳祗有一面而余所得有二面故其一面頗¶
<pb:KR3h0070_WYG_071-24b>¶
有訛缺也府君諱册字伯謀河南人也其文不完故¶
不見其終始(集古録)¶
¶
　　靈寳縣令裴遂遺愛頌碑¶
¶
　　賈庭瑤序王諲銘史惟則八分書天寳中立(諸道石刻録)¶
¶
　　劔南節度崔圓遺愛碑¶
¶
　　天寳末𤣥宗幸蜀劔南節度崔圓増修城池建置館¶
宇儲備什器及乗輿至殿宇牙帳咸如宿設𤣥宗甚¶
嗟賞之肅宗即位𤣥宗命圓與房琯韋見素並赴肅¶
<pb:KR3h0070_WYG_071-25a>¶
宗行在所𤣥宗親製遺愛碑於蜀以寵之(舊唐書本傳)¶
¶
　　烏程令韋君徳政碑¶
¶
　　沈務本撰沈仲昌正書至徳二年二月(金石録)¶
¶
　　任城尉韋公惠愛碑¶
¶
　　苗藏緒撰正書無姓名乾元二年五月(金石録)¶
¶
　　鳳翔李梁公遺愛碑¶
¶
　　房琯撰韓擇木八分書廣徳元年五月碑在鳳翔府¶
今在長安(金石録)¶
¶
<pb:KR3h0070_WYG_071-25b>¶
　　渭南令路公遺愛表¶
¶
　　蘇源明撰行書上元二年(金石録)¶
¶
　　考功郎中知制誥蘇源明撰不著書人名氏嗣恭字¶
嗣恭平陽人初名劒客開元中歴數縣令皆有能名¶
明皇以為可嗣漢魯恭故賜此名復歴渭南令官至¶
朔方留後上元二年渭南為立此碑在渭南(集古録目)¶
¶
　　餘杭令陳允昇徳政碑¶
¶
　　李紓撰上元二年立在本縣内(訪碑録)¶
¶
<pb:KR3h0070_WYG_071-26a>¶
　　淮南節度使崔圓頌徳碑¶
¶
　　李華撰張從申正書大厯二年正月(金石録)¶
¶
　　絳州刺史李公徳政碑¶
¶
　　崔巨撰劉鈞八分書大厯二年二月(金石録)¶
¶
　　邠寧馬璘徳政碑¶
¶
　　韓雲卿撰張少悌行書大厯三年四月(金石録)¶
¶
　　龔邱令庾公徳政碑¶
¶
　　李陽氷撰并篆書大厯五年九月(金石録)¶
¶
<pb:KR3h0070_WYG_071-26b>¶
　　欒城令劉沔遺愛碑¶
¶
　　在本縣鄭汲撰趙舍書大厯五年(訪碑録)¶
¶
　　髙陵令李峴遺愛頌¶
¶
　　蘇端撰張潭行書大厯六年七月(金石録)¶
¶
　　右唐李峴遺愛頌峴嘗任髙陵縣令後為宰相以歿¶
歿後縣令蘇端刻此頌焉碑云曽祖恪封吴王祖琨¶
嗣吴王父禕信安郡王元和姓纂所載亦同而唐書¶
列傳以為恪之孫誤矣(金石録)¶
¶
<pb:KR3h0070_WYG_071-27a>¶
　　明州刺史裴儆紀徳碑¶
¶
　　越州刺史浙江東道節度副使王密撰集賢院學士¶
李陽氷篆裴公名儆代宗時為明州刺史嵗滿罷去¶
州人為之立碑不著刻石年月(集古録目)¶
¶
　　王密撰李陽氷篆并古文額大厯八年立(復齋碑録)¶
¶
　　裴公儆為明州刺史密代之為作此文其文云皇唐¶
御神器一百四十二年天下大康海隅小冦結亂甌¶
越因言明州當出兵之衝民物殘弊儆撫綏有惠愛¶
<pb:KR3h0070_WYG_071-27b>¶
而人思之爾按唐自戊寅武徳元年受命至己亥乾¶
元二年乃一百四十二年是時肅宗新起靈武上皇¶
自蜀初還史思明僭號於河北是嵗洛陽汝鄭等州¶
皆䧟於賊不得云天下大康而海隅小冦也考於史¶
傳又不見其事惟台州賊袁晁攻䧟浙東諸郡乃寳¶
應元年當云一百四十五年又據密代儆為明州刺¶
史至大歴十四年移湖州則儆密相繼為刺史宜在¶
代宗時然密當時人推次唐年不應有失余友王回¶
<pb:KR3h0070_WYG_071-28a>¶
深父曰唐自武徳至大歴八年實一百五十六年中¶
間除則天稱周十四年則正得一百四十二年是時¶
天下初定文人著辭以為大康理亦可通是嵗廣州¶
哥舒晃作亂海隅小冦豈謂此歟余以謂哥舒晃之¶
亂唐命江西路嗣恭討平之不當自明州出兵深父¶
曰然兵家出奇明州海道去廣不逺亦或然也故并¶
著之(集古録)¶
¶
　　汝州刺史李深遺愛碑¶
¶
<pb:KR3h0070_WYG_071-28b>¶
　　撰人名缺韓秀弼八分書大厯十二年三月(金石録)¶
¶
　　壽州刺史張鎰去思頌¶
¶
　　趙旦撰王湍八分書大厯十四年十二月(金石録)¶
¶
　　宣歙觀察使薛邕去思碑¶
¶
　　崔巨撰裴華分書并篆額大厯十四年八月建(復齋碑録)¶
¶
　　金石略作裴章分書墨池編作裴律¶
¶
　　元結徳政碑¶
¶
　　大厯中立在容州(諸道石刻録)¶
¶
<pb:KR3h0070_WYG_071-29a>¶
　　明州刺史王公徳政碑¶
¶
　　李舟撰顔真卿書李陽氷篆建中元年十月(金石録)¶
¶
　　浙東觀察判官李舟撰太子少師顔真卿書國子監¶
丞李陽氷篆額王公名密徳宗初自明州移為湖州¶
刺史州人潘瀾阮津等請立遺愛碑以建中二年十¶
月立并勅書同刻勑徐浩所書也(集古録目)¶
¶
　　太師於書天得也嘗學折釵股謂得古人書法隱處¶
余見此碑特盡之矣故為世絶藝觀太師名徳偉然¶
<pb:KR3h0070_WYG_071-29b>¶
為天下第一忠義之發本於天性今人不得盡知惟¶
書法入石流傳於後故世無賢不肖皆得知之盖以¶
公為善書人也今書藝所學皆深墨重筆如指畫木¶
印狀皆謂能學公之書矣昔夫子能拓闗而不以力¶
聞盖以慎其所習也公於書自喜常患後世不傳則¶
其䧟流俗中亦自取其累也(廣川書跋)¶
¶
　　夏縣令韋公遺愛頌¶
¶
　　鄭士林撰胡証八分書貞元二年八月(金石録)¶
¶
<pb:KR3h0070_WYG_071-30a>¶
　　韋奥遺愛頌監察御史鄭士林撰前進士胡証八分¶
書奥字又𤣥京兆杜陵人嘗為夏縣令此碑夏縣人¶
所立以貞元二年八月刻在夏縣(集古録目)¶
¶
　　澤潞李抱真徳政碑¶
¶
　　董晉撰班宏書貞元九年(金石録)¶
¶
　　澄城令鄭君徳政碑¶
¶
　　陳京撰鄭雲逵行書貞元十四年正月(金石録)¶
¶
　　今在本縣文多剥泐但云公字叔敖鄭州滎陽人而¶
<pb:KR3h0070_WYG_071-30b>¶
不得其名(金石文字記)¶
¶
　　同州刺史崔淙遺愛碑¶
¶
　　楊慿撰韋縱正書貞元十七年(金石録)¶
¶
　　盧州刺史羅公徳政碑¶
¶
　　楊慿撰徐璠正書并篆貞元十八年十月(金石録)¶
¶
　　東陽令戴叔倫去思頌¶
¶
　　陸長源撰李秋實八分書興元二年五月建在本縣¶
學(復齋碑録　金石略云蕭誠書)¶
¶
<pb:KR3h0070_WYG_071-31a>¶
　　虞城令李公去思頌¶
¶
　　李白撰王遹篆書元和四年六月(金石録)¶
¶
　　唐世以書自名者多而小篆之學不數家自陽氷獨¶
擅後無繼者其前惟有碧落碑而不見名氏遹開元¶
天寳時人在陽氷前而相去不逺亦工八分然當時¶
不甚知名雖字畫不為工而一時未有及者所書篆¶
字惟有此爾世亦罕傳余以集録求之勤且博僅得¶
此爾今世以小篆名家如邵不疑楊南仲章友直問¶
<pb:KR3h0070_WYG_071-31b>¶
之皆云未嘗見也(集古録)¶
¶
　　右唐虞城令李公去思碑李白撰王遹書碑側題云¶
元和四年六月重篆盖遹不與白同時此碑後來追¶
建爾歐陽公集古録云遹在陽氷前者誤也(金石録)¶
¶
　　魏博節度田緒遺愛碑¶
¶
　　裴垍撰張𢎞靖正書元和六年四月(金石録)¶
¶
　　右唐魏博田緒遺愛碑裴垍撰張𢎞靖書政和中與¶
栁公權所書何進滔徳政碑俱為大名尹所毁(金石録)¶
¶
<pb:KR3h0070_WYG_071-32a>¶
　　襄州樊成公遺愛碑¶
¶
　　李絳撰鄭餘慶正書元和八年十二月(金石録)¶
¶
　　中書舍人平章事李絳撰太子少保鄭餘慶書襄州¶
刺史山南東道節度使袁滋篆額滋以憲宗時鎮山¶
南言故貞元中節度使樊澤在州有善政請立遺愛¶
碑絳奉勅撰澤字安時南陽人後終於荆南節度諡¶
曰成碑以元和八年十二月立(集古録目)¶
¶
　　碑云相國賈公時鎮漢南以公為行軍司馬明年召¶
<pb:KR3h0070_WYG_071-32b>¶
賈公公代其鎮賈公者賈耽也初耽以徳宗在梁使¶
澤奏事俄有急詔以澤代耽大將張獻甫曰天子播¶
越行軍以公命問行在及反利公土地可謂事人不¶
忠矣軍中不平請為公殺之耽曰是何謂也朝廷有¶
命即為帥矣碑稱詔書始下而人情悦毁譽之不可¶
以為信如此(集古後録)¶
¶
　　宗城令衛知全徳政碑¶
¶
　　在本縣長慶二年立(訪碑録)¶
¶
<pb:KR3h0070_WYG_071-33a>¶
　　激州刺史髙公徳政碑¶
¶
　　王起撰裴潾書長慶中立(金石録)¶
¶
　　右溵州刺史髙公徳政碑王起撰按唐書地里志元¶
和十二年以郾城上蔡西平遂平四縣置溵州長慶¶
元年州廢今碑後題長慶而其下殘缺當為元年盖¶
是年州遂廢矣髙公者名承簡崇文之子為裴度牙¶
將後至汾州節度唐史有傳(仝上)¶
¶
　　楊元卿徳政碑¶
¶
<pb:KR3h0070_WYG_071-33b>¶
　　穆宗時楊元卿為涇原渭節度觀察等使奏置屯田¶
五千頃每屯築牆髙數仭鍵閉牢密卒然冦至盡可¶
保守六年涇人論奏為立徳政碑(舊唐書本傳)¶
¶
　　義成李徳裕徳政碑¶
¶
　　賈餗撰歸融八分書大和六年八月(金石録)¶
¶
　　義成軍節度李聽徳政碑¶
¶
　　宋申錫奉勅撰待詔侯丕奉勅正書大和三年八月¶
建(復齋碑録)¶
¶
<pb:KR3h0070_WYG_071-34a>¶
　　殷侑徳政碑¶
¶
　　太和四年殷侑為滄齊觀察使勸課多方民吏胥悦¶
上表請立徳政碑(舊唐書本傳)¶
¶
　　魏博節度何進滔徳政碑¶
¶
　　栁公權撰并正書開成五年五月(金石録)¶
¶
　　何進滔徳政碑唐翰林學士承㫖兼侍書栁公權撰¶
并書進滔唐書有傳開成五年立其髙數丈制度甚¶
閎偉在今河北都轉運使公廨園中(集古録)¶
¶
<pb:KR3h0070_WYG_071-34b>¶
　　右唐何進滔徳政碑進滔事迹固無足取而栁公權¶
書法為世模楷此碑尤為雄偉政和中大名尹建言¶
磨去舊文别刋新製好古者為之歎惜也(金石録)¶
¶
　　翰林學士承㫖兼侍書工部侍郎栁公權撰并書翰¶
林待詔梁王府司馬唐𤣥度篆額進滔文宗時為魏¶
博節度使文宗詔公權為撰徳政碑以開成五年正¶
月立有碑樓尚存(集古録目)¶
¶
　　徐商徳政碑¶
¶
<pb:KR3h0070_WYG_071-35a>¶
　　李隲撰李曉𨽻書并篆額咸通六年十二月建(復齋碑録)¶
東海徐公徳政頌李隲撰咸通六年在峴山(輿地碑目)¶
¶
　　王重榮徳政碑¶
¶
　　中和四年歸仁澤撰唐彦謙書(碑帖考)¶
¶
　　王重榮徳政碑歸仁澤撰唐彦謙書重榮當唐之末¶
再逐其帥遂據河中雖破黄巢平朱玫之叛有功於¶
一時而阻兵召亂為唐患者多矣碑文辭非工而事¶
實無可采所以録者俾世知求名莫如自修善譽不¶
<pb:KR3h0070_WYG_071-35b>¶
能掩惡也考重榮之碑豈不欲垂美名於千載而其¶
惡終暴於後世者毁譽善惡不可誣故也彦謙以詩¶
知名而詩鄙俚字不甚工皆非予所取也(集古録)¶
¶
　　恩賜瑯琊郡王徳政碑¶
¶
　　乾寧三年王兢撰(輿地碑目)¶
¶
　　王審知徳政碑¶
¶
　　天祐二年閏十二月福建百姓僧道詣闕為節度使¶
王審知請立徳政碑從之(舊唐書本紀)¶
¶
<pb:KR3h0070_WYG_071-36a>¶
　　補¶
¶
　　賈烋清徳碑¶
¶
　　詳正學士張顯思撰正書無姓名萬嵗通天二年九¶
月建(復齋碑録)¶
¶
　　三原令乙速孤令從清政頌¶
¶
　　梁陟撰陳載正書開元二十六年四月建(復齋碑録)¶
¶
　　(補)房琯碑隂記¶
¶
　　石洪撰兵部郎中鄭權書房琯有遺愛碑在濟源元¶
<pb:KR3h0070_WYG_071-36b>¶
和六年琯從祖子式以河南尹奉詔祠濟源洪等刻¶
此記於碑隂(集古録目)¶
¶
　　石洪文字罕見於後世故特録之(集古録)¶
¶
　　有録無説及無建立年月書撰姓名者¶
¶
　　柘城令李公徳政碑　封利建撰魏崇行書(金石録)¶
¶
　　徐州刺史封公徳政碑　李迥秀撰李思惲行書(金石録)¶
¶
　　邠寧節度髙霞寓徳政碑　韋處厚撰王良容書(諸道石刻¶
録)¶
¶
<pb:KR3h0070_WYG_071-37a>¶
　　裴行機徳政碑　在髙苑縣(諸道石刻録)¶
¶
　　髙苑令袁仁徳政碑　碑缺不見立石年月在本縣(訪碑¶
録)¶
¶
　　宗城令王紹業去思碑　永淳二年立(訪碑録)¶
¶
　　莘縣令杜伸智徳政碑　在本縣(訪碑録)¶
¶
　　武强令王公徳政碑　在本縣(訪碑録)¶
¶
　　餘杭令劉允恭徳政碑　在本縣内(訪碑録)¶
¶
　　偃師縣令崔府君徳政碑　薛稷書西京(已下俱金石略)¶
¶
<pb:KR3h0070_WYG_071-37b>¶
　　襄州牧衛府君遺愛頌　蕭誠書襄州¶
¶
　　鎮國節度楊公遺愛頌　史惟則八分書華州¶
¶
　　考城令王列徳政碑　東京¶
¶
　　長垣令鄭諲清徳頌　東京　(訪碑録云在本縣衙門内)¶
¶
　　鳳翔節度使李昌言徳政碑　李郜書鳳翔府¶
¶
　　鳳翔節度使孫志直紀徳碑　劉孺之書鳳翔府¶
¶
　　靈寳縣令李良弼徳政頌　陜府¶
¶
　　楊正公徳政碑　華州¶
¶
<pb:KR3h0070_WYG_071-38a>¶
　　朝散大夫王公徳政碑　絳州¶
¶
　　龍門縣令王公善徳政碑　絳州¶
¶
　　萬年縣令裴公徳政碑　絳州¶
¶
　　絳州刺史郇國公韋陟遺愛碑　蘇嬰分書¶
¶
　　沂州刺史徐孝徳清徳碑　沂州¶
¶
　　淮南觀察使崔公頌徳碑　廬州¶
¶
　　光州刺史郭道瑜徳政碑(已上十六碑俱見金石略其已見者不録)¶
¶
　　奉先縣令李渭遺愛頌　王禹八分書(墨池編)¶
¶
<pb:KR3h0070_WYG_071-38b>¶
　　夏縣宰徳政頌　張休倩書(墨池編)¶
¶
　　赫連子悦清徳頌　無書撰人名氏(墨池編)¶
¶
¶
¶
¶
¶
¶
　　六藝之一録卷七十二¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.825868
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 267
<pb:KR3h0070_WYG_267-1a>¶
　　欽定四庫全書¶
¶
　　六藝之一録巻三百九　　　　錢唐倪濤撰¶
¶
　　歴代書論三十九(器用之三紙譜)¶
¶
　　周禮有史官掌邦國大事書于䇿小事簡牘而已而又¶
古用札釋名云札者櫛也如櫛之比編之也亦䇿之類¶
也漢興已有幡紙代簡而未通用至和帝時蔡倫字敬¶
仲用樹皮及敝布魚網以為紙奏上帝善其能自是天¶
下咸謂之葵侯紙¶
¶
<pb:KR3h0070_WYG_267-1b>¶
　　左伯字子邑漢末益能為之故蕭子良荅王僧䖍書云¶
子邑之紙妍妙輝光仲将之墨一㸃如漆¶
¶
　　説文云紙者絮一苫也從糸氏聲葢古人書于帛故栽¶
其邊幅如絮之一苫也¶
¶
　　張芝善書寸紙不遺有絹必先書後練¶
¶
　　釋名曰紙者砥也謂平滑如砥石¶
¶
　　幡紙古者以縑帛依書長短隨事截之以代竹簡也¶
¶
　　服䖍通俗文曰方絮曰紙字從系氏無氏下從巾者¶
¶
<pb:KR3h0070_WYG_267-2a>¶
　　桓元令曰古無紙故用簡非主于恭今諸用簡者冝以¶
黄紙代之¶
¶
　　虞豫表云秘府有布紙三萬餘枚不任冩御書乞四百¶
枚付著作吏冩起居注¶
¶
　　古有藤角紙范寗教曰土紙不可作文書皆令用藤角¶
紙¶
¶
　　古謂紙為幡亦謂之&KR0008;葢取繒帛之義也自隋唐已降¶
乃謂之枚張華造愽物志成晉武帝賜側理紙萬畨南¶
<pb:KR3h0070_WYG_267-2b>¶
越所貢漢人言陟釐與側理相亂葢南人以海苔為紙¶
其理縱横邪側因以為名也¶
¶
　　李陽氷云紙常宜涤藏箧笥勿令風日所侵若乆露埃¶
塵則枯燥難用攻書者宜謹之¶
¶
　　歐陽通紙必堅潔白滑者方書之¶
¶
　　王右軍為㑹稽謝公就乞牋紙庫内有九萬枚悉與之¶
桓宣武云逸少不節¶
¶
　　枹朴子曰洪家貧伐薪買紙墨故不得早渉藝文常乏¶
<pb:KR3h0070_WYG_267-3a>¶
紙故每所冩皆反覆有字人少能讀¶
¶
　　御史故事云按弹奏白簡為重黄紙為輕今一例白紙¶
無甚差降矣¶
¶
　　古弹文白紙為重黄紙為輕故弹王源表云源官品應¶
黄紙臣輙奉白簡以聞矣¶
¶
　　國史補云紙之妙者則越之剡藤苔牋蜀之麻面屑骨¶
金花長麻魚子十色牋雲陽州六合箋蒲州白薄重妙¶
臨川滑薄¶
¶
<pb:KR3h0070_WYG_267-3b>¶
　　唐韋陟書名如五朶雲每以綵牋為緘題時人譏其奢¶
縱¶
¶
　　漢初已有幡紙代簡成帝時有赫蹏書詔應劭曰赫蹏¶
薄小紙也至後漢和帝元興中常侍蔡倫剉故布及魚¶
網樹皮而作之彌工如蒙恬已前已有筆之謂也又棗¶
陽縣南蔡倫宅故彼土人多能作紙又庾仲雍明州記¶
云應陽縣蔡子池南有石臼云是蔡倫舂紙臼也一云¶
耒陽縣¶
¶
<pb:KR3h0070_WYG_267-4a>¶
　　黟歙間多良紙有凝霜澄心之號復有長者可五十尺¶
為一幅葢歙民數日理其楮然後于長船中以浸之數¶
十夫舉杪以抄之傍一夫以鼔而莭之于是以大薫籠¶
周而焙之不上於墻壁也由是自首至尾勻薄如一¶
蜀中多以麻為紙有玉屑屑骨之號江浙間多以嫩竹¶
為紙北土以桑皮為紙剡溪以藤為紙海人以苔為紙¶
浙右以麥麯稻橰為之者脆薄以麥膏油藤紙為之¶
者尤佳¶
¶
<pb:KR3h0070_WYG_267-4b>¶
　　漢末左伯字子邑又能為紙故蕭子良答王僧䖍書云¶
子邑之紙妍妙輝光仲将之墨一㸃如漆伯英之筆窮¶
神盡思妙物逺矣邈不可追(仲将韋誕字也)¶
¶
　　宋張永自造紙墨(見墨部)¶
¶
　　蜀人造十色牋凡十幅為一榻每幅之尾必以竹夹夹¶
和十色水逐榻以染當染之際棄置堆埋堆盈左右不¶
勝其委頓逮乾則光彩相宣不可名也然逐幅于方版¶
之上砑之則隠起花木麟鸞千状萬態又以細布先以¶
<pb:KR3h0070_WYG_267-5a>¶
&KR1287;漿膠令挺隠出其文者謂之魚子牋又謂之羅箋今¶
剡溪亦有焉亦有作敗麫糊和以五色以紙曵過令霑¶
濡流離可愛謂之流沙牋亦有煮皂子膏并巴豆油¶
傅于水面能㸃墨或丹青於上以薑揾之則散以狸鬚¶
拂頭垢引之則聚然後畫之為人物砑之為雲霞及鷙¶
鳥翎羽之状繁縟可愛以紙布其上而受采焉必須虚¶
忩幽室明槃浄水澄神慮而製之則臻其妙也近有江¶
表僧于内庭造而進上御毫一洒光彩煥發¶
¶
<pb:KR3h0070_WYG_267-5b>¶
　　晉武賜張華側理紙已具叙事中本草云陟釐味甘大¶
温無毒止心腹大寒温中消糓強胃氣止洩痢生江南¶
池澤陶隠居云此即南人用作紙者唐本注云此物乃¶
水中苔今取為紙名為苔紙青黄色體澁小品方云水¶
中鹿苔也音陟釐陟釐與側黎相近側黎又與側理相¶
近也又云即石髮也　薛道衡詠苔紙云今來承玉管¶
布字轉銀鉤¶
¶
　　丹陽記江寕縣東十五里有紙官署齊髙帝于此造紙¶
<pb:KR3h0070_WYG_267-6a>¶
之所也嘗造凝光紙贈王僧䖍(一云銀光紙也)¶
¶
　　叚成式在九江出意造紙名雲藍紙以贈温飛卿¶
¶
　　江南偽主李氏常較舉人畢放榜日給㑹府紙一張可¶
長二丈濶一丈厚如繒帛數重令書合格人姓氏每紙¶
出則縫掖者相慶有望于成名也僕頃使江表覩今壊¶
樓之上猶存十數幅¶
¶
　　林邑記云九真俗書樹葉為紙¶
¶
　　畫品云古畫尤重紙上者言紙得五百年絹得三百年方壊¶
<pb:KR3h0070_WYG_267-6b>¶
歴代名畫記云背書畫勿令用熟紙背必皺起宜用白¶
滑漫薄大幅生紙紙縫先避畫者人面及要節處若縫¶
之相當則強急巻舒有損要令參差其縫則氣力均平¶
太硬則強急太薄則失力絹素彩色不可擣理紙上白¶
者可以砧石妥貼之仍候隂陽之氣調適秋為上時春¶
為中時夏為下時暑濕之時不可也¶
¶
　　歴代名畫記云江東地潤無塵人多精藝好事者常宜¶
置宣紙百幅用法蠟之以備模冩古人好搨畫十得七¶
<pb:KR3h0070_WYG_267-7a>¶
八不失神彩筆蹟亦有御府搨本謂之官搨¶
¶
　　搨紙法以江東花葉紙用柿油好酒浸一幅乃下鋪不¶
浸者五幅上亦鋪五幅乃細巻而硾之候浸漬染着如¶
一榻書畫若俯止水窺朗鑑之明徹也(初舉子云宜賫入詞場以䕶試¶
紙避他物所汚)¶
¶
　　資暇云松花牋代以為薛濤箋誤也松箋其來舊矣元¶
和之初薛濤尚斯色而好製小詩惜其幅大不欲長賸¶
之乃命匠人狹小為之蜀中才子既以為便後减諸牋¶
<pb:KR3h0070_WYG_267-7b>¶
亦如是特名曰薛濤箋今蜀中紙有小様者皆是也非¶
松花一色¶
¶
　　唐初将相官告亦用銷金牋及金鳯紙書之餘皆魚牋¶
花牋而已厥後李肇翰林志曰凡賜與徴召宣索處分¶
曰詔用白麻紙慰撫軍旅曰書用黄麻紙太清宫内道¶
觀荐告詞文用青藤紙朱書謂之青辭諸陵荐告上衣¶
表内道觀文並用白藤紙凡赦書徳音立后建儲大誅¶
討免拜三公命相命将並用白藤紙不用印雙日起草¶
<pb:KR3h0070_WYG_267-8a>¶
隻日宣宰相使相官告並用色背綾金花紙節度使並¶
用白背綾金花紙命婦即金花羅紙吐蕃及賛普書及¶
别録用金花五色綾紙上白檀木真珠瑟瑟鈿函金鎻¶
鑰吐蕃宰相摩尼師已下書用五色麻紙南詔及清平¶
官書用黄麻紙¶
¶
　　傅咸紙賦¶
¶
　　葢世有質文則理有損益故禮隨時蠻而噐與事易既¶
作契以代䋲兮又造紙而當䇿夫其為物厥羙可珍亷¶
<pb:KR3h0070_WYG_267-8b>¶
方有則體潔性真含章藴藻寔好斯文取彼之淑以為¶
已新攬之則舒捨之則巻可屈可伸能幽能顯¶
¶
　　薛道衡詠苔紙詩¶
¶
　　昔時應春色引緑泛清流今來承玉管布字轉銀鈎¶
¶
　　韋荘乞彩牋歌¶
¶
　　浣花溪上如花客緑間紅藏人不識留得溪頭瑟瑟波¶
潑成紙上猩猩色手把金刀裁綵雲有時剪破秋天碧¶
不使紅霓叚叚飛一時驅上丹霞壁蜀客才多染不供¶
<pb:KR3h0070_WYG_267-9a>¶
卓文醉後開無力孔雀銜來向日飛翩翩壓折黄金翼¶
我有歌詩一千首磨礲山岳羅星斗開卷常疑電雷驚¶
揮毫只怕龍蛇走班班布在詩人口滿軸松花都未有¶
人間無處買烟霞須知得自神仙手也知價重連城璧¶
一紙萬金猶不惜薛濤昨日夢中來慇懃勸向君邊覔¶
¶
　　僧齊已謝人贈棊子綵牋詩¶
¶
　　陵陽棊子浣花箋深愧携來自錦川海蚌琢成星落落¶
吴綾隠出鳯翩翩留防桂苑題詩客惜寄桃源敵手仙¶
<pb:KR3h0070_WYG_267-9b>¶
捧受不堪思出處七千餘里劍闗前¶
¶
　　舒元輿悲剡溪古藤文¶
¶
　　剡溪上綿四五百里多古藤株枿逼土雖春入土脉他¶
植發活獨古藤氣候不覺絶盡生意予以為本乎地者¶
到春必動此藤亦本于地方春且死色問溪上之有道¶
者言溪上多紙工持刀斬伐無時劈剥皮肌以給其業¶
噫藤雖植物者温而榮寒而枯飬而生殘而死亦将似¶
有命于天地間今為紙工斬伐不得發生是天地氣力¶
<pb:KR3h0070_WYG_267-10a>¶
為人中傷致一物疵厲之若此異日過數十百郡洎東¶
洛西雍歴見言書文者皆以剡紙相夸予悟曩見剡藤¶
之死職止由此此過固不在紙工且今九牧士人自専¶
言能見文章戸牖者其數與麻竹相多聼其語甚自安¶
重皆不啻握驪龍珠雖茍有曉寤者其倫甚寡不勝衆¶
者亦皆歛手無語其衆者果自謂天下文章歸我遂輕¶
傲聖人道使周南召南風骨抑入于折楊黄花中言偃¶
卜子夏文學䧟入于滛靡放蕩中比肩握管動盈數千¶
<pb:KR3h0070_WYG_267-10b>¶
百人人人筆下動數千萬言不知其為謬誤日日以縱¶
自然歿藤命甚易業波頽呇未見止息如此則綺文妄¶
語輩誰非書剡紙者耶紙工嗜利曉夜斬藤以鬻之雖¶
舉天下為剡溪猶不足以給况一剡溪者耶以此恐後¶
之日不復有藤生於剡矣大抵人間費用茍得其理不¶
枉之道在則暴耗之過莫由横及于物物之資人亦有¶
其時時其斬伐不為夭閼予謂今之錯為之文者皆夭¶
閼剡溪藤之流也藤生有涯而錯為文者無涯無涯之¶
<pb:KR3h0070_WYG_267-11a>¶
損物不直於剡藤而巳予所以取剡藤以寄其悲¶
¶
　　右朱長文墨池編¶
¶
　　論紙品¶
¶
　　蘭亭叙用鼠鬚筆書烏絲䦨蠒紙所謂蠒紙葢寔絹帛¶
也烏絲䦨即是以墨間白織其界行耳布縷為紙今蜀¶
箋猶多用之其帋遇水滴則深作窠臼然後乃爾故薄¶
而清瑩者乃可貴古稱剡溪本以越溪為勝今越之竹¶
紙甲于他處而藤乃獨推撫之清江清江佳處在于堅¶
<pb:KR3h0070_WYG_267-11b>¶
滑而不留墨新安玉板色理極膩白然質性頗易軟弱¶
今士大夫多糨而後用既光且堅用得其法藏乆亦不¶
蒸蠧又吳人取越竹以梅天水淋眼令稍乾反覆硾之¶
使浮茸去浄筋骨瑩徹是為春膏其色如蠟若以佳墨¶
作字其光可鑑故吳箋近出而遂與蜀産抗衡江南舊¶
稱澄心堂紙劉貢父詩所謂百金售一幅其貴如此今¶
亦有造者然為吳蜀牋所掩遂不盛行于時外國如闍¶
婆髙麗亦皆出紙髙麗紙類蜀中冷金縝寔而瑩闍婆¶
<pb:KR3h0070_WYG_267-12a>¶
者厚而且堅而長者至三四丈商人云造時使幅端連¶
引故得爾長胡人用作帷幄脩齋供則張之滿室若有¶
嘉㑹乃更設花布及罽綺所為者¶
¶
　　春膏紙詩¶
¶
　　吳門孫生造春膏紙尤造其妙余嘗賦詩曰膏潤滋松¶
雨孤髙表竹君夜碪寒擣玊春几瑩鋪雲越地雖呈瑞¶
吳天乃䇿勲莫言名晚出端可大斯文　近觀米南宫¶
有一帖云余嘗硾越州竹光透如金板在油拳上矩截¶
<pb:KR3h0070_WYG_267-12b>¶
作軸入笈畨覆數十張學書作詩寄薛紹彭劉涇云越¶
筠萬杵如金板每用杭油與池蠒髙壓巴郡烏絲䦨平¶
欺澤國清華練老無他物適心目天使殘年同筆硯圖¶
書滿室翰墨香劉薛何時眼中見薛和之云書便瑩滑¶
如碑板古來精紙惟聞蠒杵成剡竹光凌亂何用區區¶
書素練細分濃淡可評墨副以谿岩難作硯世傳此語¶
誰復知千里同風未相見以此觀之則其擅羙益可知¶
矣¶
¶
<pb:KR3h0070_WYG_267-13a>¶
　　紙分隂陽面¶
¶
　　凡紙皆以澆處向上為陽著簾處向下為隂今人多為¶
向陽而背隂葢以陽靣雖粗而光滑不凝滯隂背雖細¶
而艱滯能沁墨故也然太滑又易失用筆之意太澁又¶
推筆不行惟今之清江及越竹紙其隂面細而不澁用¶
以作字筆法具存其陽面則光潤太甚筆鋒未到而墨¶
已先馳似過于駿快也¶
¶
　　右陳槱負暄野録¶
¶
<pb:KR3h0070_WYG_267-13b>¶
　　梁江洪為傅建康詠紅箋詩¶
¶
　　雜采何足竒惟紅偏可作(去聲)灼爍數蕖開輕明似霞破¶
鏤質卷方脂裁花承百和不遇精華人豈入風流座¶
¶
　　梁宣帝詠紙詩¶
¶
　　皎白猶霜雪方正若聨碁宣情且記事寕同魚網時¶
¶
　　梁劉孝威謝公紙啓¶
¶
　　雖復鄴殿鳯衘漢朝魚網平淮桃花中宫榖樹固亦慙¶
兹靡滑謝此宣光¶
¶
<pb:KR3h0070_WYG_267-14a>¶
　　周朴謝友人惠箋紙并筆¶
¶
　　范陽從事獨相憐見惠霜毫與彩箋三副𦂳纒秋月兎¶
五般方翦蜀江煙宵徴覺有文通夢日習慚無子諒篇¶
欲着不将兩處用歸山閒向墨池前¶
¶
　　段成式與温庭筠雲藍紙絶句并序¶
¶
　　一日辱飛卿九寸小紙兩行親書云要采箋十畨録少詩¶
為予有雜箋數角多抽㨂與人既玩之輕明復用殊麻滑¶
尚愧大庾所得猶至四百枚豈及右軍不節盡付九萬幅¶
<pb:KR3h0070_WYG_267-14b>¶
因知碧雲棋上重翻懊惱之辭紅葉溝中更擬相思之曲¶
固應桑根作本藤角為封古拙不重蔡侯新様偏饒桓氏¶
何啻奔墨馳騁有貴長亷下筆縱横偏求側理所恨無色¶
如魚卵状如馬肝稱冩璇璣且題裂帛者予在九江出意¶
造雲藍紙既乏左伯之法全無張永之功輙分五十枚并¶
絶句一首或得閒中暫當藥餌也三十六鱗充使時數畨¶
尤得裹相思待将袍襖重抄了盡寫㐮陽掘柘詞¶
¶
　　右蘓易簡文房四譜¶
¶
<pb:KR3h0070_WYG_267-15a>¶
　　唐李嶠詠紙¶
¶
　　妙跡蔡侯施芳名左伯馳雲飛錦綺落花發縹紅披舒¶
卷隨幽顯亷方合軌儀莫驚反掌字當取葛洪規¶
¶
　　梁江洪為傅建康詠紅箋¶
¶
　　雜彩何足竒惟紅偏作可灼爍類蕖開輕明似霞破鏤¶
質巻芳脂裁花承百和且傳離别心復是相思裹不值¶
情牽人豈識風流座¶
¶
　　唐楊巨源酬崔駙馬惠牋百張¶
¶
<pb:KR3h0070_WYG_267-15b>¶
　　百張雲様亂花開七字文頭豔錦囘浮碧空從天上得¶
殷紅應自日邊來捧持價重凌雲葉封裹香深笑海苔¶
滿篋清光應照眼欲題風韻媿凢才¶
¶
　　唐陸龜蒙襲羙以魚牋見寄因謝成篇¶
¶
　　擣成霜粒細鱗鱗知作愁吟幸見分向日乍驚新繭色¶
臨風時辨白萍文(蘓子曰白萍)好将花下承金粉堪送天邊¶
詠碧雲見倚小牕親襞染盡圖春色寄夫君¶
¶
　　唐皮日休奉酬見答魚牋之作¶
¶
<pb:KR3h0070_WYG_267-16a>¶
　　輕如隠起膩如飴除却鮫工觧製稀欲冩恐成河伯詔¶
試裁疑是大仙衣毫端白獺脂猶濕指下氷蠶子欲飛¶
若用莫将閒處去好題春思贈江妃¶
¶
　　唐韓愈酬李員外寄紙筆¶
¶
　　題是臨池後分從起草餘兔尖針莫並繭浄雪難如莫¶
怪殷勤謝虞卿正著書¶
¶
　　右詩雋類函¶
¶
　　王直方詩話云澄心堂紙乃江南李後主所製國初亦¶
<pb:KR3h0070_WYG_267-16b>¶
不甚以為貴自劉貢父首為題之又邀諸公賦之然後¶
世以為貴重貢甫詩云當時百金售一幅澄心堂中千¶
萬軸後人聞名寕復得就今得之亦不識文忠公詩云¶
君不見曼卿子羙真竒才乆已零落埋黄埃君家雖有¶
澄心紙有敢下筆知誰哉梅聖俞云寒溪浸楮春夜月¶
敲氷舉簾匀割脂焙乾堅滑若鋪玉一幅百金曽不疑¶
東坡云詩老囊空一不留一畨曽作百金收又從宋肇¶
求此紙云知君已厭雕肝腎分我江南數斛愁¶
¶
<pb:KR3h0070_WYG_267-17a>¶
　　右漁隠叢話¶
¶
　　好畤侯傳¶
¶
　　楮知白字守元華隂人也其先隠居商山之百花谷因¶
谷氏焉幼知文多為髙士之首冠自以村散不仕殷太¶
戊失徳與其友桑同生入朝直諌拱于庭七日太戊納¶
其諌而取徳以致聖敬日躋因賜邑于楮其後遂為楮¶
氏二十二代祖枝因後漢和帝元興中下詔徴巖穴隠¶
逸舉賢良方正之士中常侍蔡倫搜訪得之于來陽貢¶
<pb:KR3h0070_WYG_267-17b>¶
于天子天子以其明白方正舒巻平直詩所謂周道如¶
砥其直如矢者也用為史官以代簡册尋拜治書侍御¶
史奉職勤恪功業昭著帝用嘉之封好畤侯其子孫世¶
修厥職累代襲爵不絶愽好藏書尤能徧繕自來文籍¶
以至經誥典䇿及釋道百氏之書無不載之素幅遇其¶
人則舒而示之不遇其人則巻而懐之終不自矜其該¶
愽晋宋之世每文人有一篇一詠出于人口者必求之¶
繕冩于是京師聲價彌髙皆以文章貴逹歴齊梁陳隋¶
<pb:KR3h0070_WYG_267-18a>¶
已至今朝廷甚見用之白為人好薦賢汲善能染翰墨¶
與人鋪舒行藏申寃雪恥呈才述志啓白公卿台輔以¶
至逹于天子未嘗有所難阻隠蔽歴落布在腹心何祇¶
于八行者歟知白家世自漢朝迄今千餘載奉業世官¶
功業隆盛簿籍圖詩布于天下所謂日用而不知也知¶
白以為不失先人之職未嘗輙伐其功與宣城毛元鋭¶
燕人易元光南越石虚中為相須之友每所歴任未嘗¶
不同知白自國子受牒補主簿直𢎞文舘為書吏所賂¶
<pb:KR3h0070_WYG_267-18b>¶
因潤而墜之當軸素知亷㓗憐而不問他日方戒而用¶
之是以其道益光曽無背面累遷中書舍人史館修撰¶
直筆之下善惡無隠明天子御宇海内無事志于經籍¶
特命刋校集賢御書書成奏之天子執卷躬覧嘉賞不¶
已因是得親御案乃復嗣爵好畤侯¶
¶
　　史臣曰春秋有楮師氏為魏大夫乃中國之華族也好¶
畤侯楮氏葢上古山林隠逸之士莫知其本出然而功¶
業昭宣其族大盛為天下所用利矣世世封侯爵食不¶
<pb:KR3h0070_WYG_267-19a>¶
亦宜乎¶
¶
　　右文嵩四友傳¶
¶
　　安晚先生楮知白詔¶
¶
　　詔曰朕讀司馬遷史記知楮先生名舊矣想其議論風¶
采恨不同時卿養素林下㓗己不汚操行砥平襟量寛¶
愽躬自厚而薄責於人凡古今治忽人物賢不肖納納¶
容受豈若輕縑有窘邊幅且學貫九流事窮千載六經¶
百氏靡不該洽可謂愽學多識之士矣朕稽古之暇富¶
<pb:KR3h0070_WYG_267-19b>¶
於著述方與毛頴陶泓陳元三人者朝夕從事獨卿懐¶
長材以傭書自給浮湛市肆間人情畨薄堅忍不顧雖¶
宋人之刻蔡倫之造玉雪楚楚曽不與易豈老於世故¶
猶有結䋲之風歟其亟就公車與衆賢雜遝而進以抒¶
心畫以展素藴用騰洛價毋鬰剡藤故兹詔召想冝知¶
悉¶
¶
　　竹溪林史君代楮知白謝¶
¶
　　雲隔㡬重自喜卷舒之適風馳一劄俾陪雜遝之賔菲¶
<pb:KR3h0070_WYG_267-20a>¶
薄何堪震叠自愧伏念臣源流好畤飄泊剡溪江以濯¶
陽以暴之歸㓗而已鄰之厚君之薄也奚擇於斯家有¶
鳯樓之譏世以蟬翼為重雖曹交亦長九尺而衛尉不¶
值一錢謂其文嫓白以取青謂其視㸔朱而成碧一紙¶
豈賢於從事百畨僅凂於参軍徒令沉浸以滿家且疑¶
破碎而害道補綴以進安得趙普之薦賢邉幅是脩堪¶
笑子陽之待士自髙曽累葉而下有善和千卷之藏刻¶
楮自勞學者徒費誰肯為之道地乃俾貴于洛陽豈陳¶
<pb:KR3h0070_WYG_267-20b>¶
元毛頴之流力期推挽念左伯蔡倫之後乆歎寂寥誤¶
與剡聞致叨簡㧞兹葢恭遇陛下以重規叠矩之聖思¶
席珍待價之才謂尺有短寸有長要使及時而展布毋¶
惡者貴羙者賤反令避地以卷懐特命兼収豈必自售¶
臣敢不裁其偏側束以規䋲十日一箱當密藏於諌紙¶
千禆萬補願無棄於書囊¶
¶
　　劉中書後村賜楮知白詔¶
¶
　　漢儒推尊誼仲舒至矣然於誼曰賈生於仲舒曰董生友¶
<pb:KR3h0070_WYG_267-21a>¶
之而已獨於楮先生者師稱之其為世所崇尚如此朕¶
既召頴泓元置左右三人者皆言汝功用敏於竹帛材¶
質輕於玉雪愽記古今之書善摹國家之事鋪張設飾¶
非汝不可矧方幅之士沓至于朝以煥三代之文而舒¶
六藝之風雖欲卷而懐之得乎前求遺逸舉茂異不過¶
令有司物色或下郡國遣詣公車吾詔書手記不可數¶
得葢以賔師之禮待汝汝其幡然而起賁然来思副朕¶
右文之意¶
¶
<pb:KR3h0070_WYG_267-21b>¶
　　代楮知白謝表¶
¶
　　臣無他技方虞劄惡之譏帝有恩言昭示衮褒之意粉¶
身報淺汗背愧深伏念臣自奮孤根偶逄良匠施風斤¶
之巧斵加月杵之精研早踐名場不數曵白之卷後游¶
文舘盡見殺青之書雖属辭之士著價彌髙然嗜利之¶
徒見伐未已諺嘲珣短庭議敞輕量才則曰牧麤奏技¶
則云愈薄方聖主飾昭囬之際信難負於馬圖若愚臣¶
窘邉幅之尤僅可供於驢劵曽謂十行之明詔俾陪三¶
<pb:KR3h0070_WYG_267-22a>¶
益之後塵委穆之以百函之多餉張華至萬畨之冨大¶
事則書之策安能措一字之謹嚴小子不知所裁徒自¶
愧成章之狂簡兹葢伏遇陛下取士常嚴於尺度養材¶
靡縱於斧斤思妙化工陋癡人之刻葉辭根理致異墨¶
客之夭藤深慙謭陋之姿奚補文明之治臣敢不益思¶
展究少效鋪張新智無窮豈必謂蔡侯所造舊聞可輯¶
或能補史遷之亡¶
¶
　　右文房四友除授集¶
¶
<pb:KR3h0070_WYG_267-22b>¶
　　胡謙厚擬駁召楮知白奏¶
¶
　　準中書門下省送到録黄一道今月日奉聖㫖召楮¶
知白詣闕下令臣書讀者¶
¶
　　右臣聞賁丘園之帛者所以奬恬退之風躬林泉之節¶
者必當盡舒卷之義今或居則欺人以養素出則狥物¶
而染汙且竊清名以要好爵不加封駮難免曠瘝謹按¶
楮知白資本輕揚迹似亷潔養以芙蓉之粉嬌騃難堪¶
儕於紈素之儔氣習未改棲㑹稽如南山之逕㨗居洛¶
<pb:KR3h0070_WYG_267-23a>¶
陽索少室之價髙常躐好畤之侯封亦縻楮國之公爵¶
呈琅玕而呌閶闔豈如居易之忠嘉悲古藤而弔剡溪¶
卒取明宗之廢棄惟務巧進斯難固窮甚者傳密㫖於¶
曹宫鄙之赫唬而不愧供方物於夷島譏其側理而罔¶
羞兹夤縁泓頴之流輒皇惑聖朝之聼若謂功名足以垂¶
竹帛未諳文法之所裁若謂摹畫足以佐邦家祇恐邉¶
幅之已窘少加䋲束必難鋪張儻使陪龍陛之朝寜不¶
嗤蟬翼之重欲望亟收綸命聼其卷懐罔俾竒衺之得¶
<pb:KR3h0070_WYG_267-23b>¶
行庶㡬譾薄之知懼所有録黄臣未敢書讀須致奏聞¶
伏候勅㫖¶
¶
　　右擬弹駁四友除授集¶
¶
　　油素上素也¶
¶
　　揚雄四尺油素謂其光如油也説文素白緻繒也小顔¶
曰素謂絹之精白者用寫書劉向典校書籍繕冩用上¶
素古詩中有尺素書謂絹也生絹可以作畫韓詩生綃¶
數幅埀中堂李成工山水人以詩贈之云六幅氷綃掛¶
<pb:KR3h0070_WYG_267-24a>¶
翠屛¶
¶
　　紙絮一苫也古以擣絮為紙曰幡紙裁縑帛書¶
也麻紙生布作紙也穀紙榖樹皮也繭紙猶¶
今之髙麗也¶
¶
　　說文曰紙从系氏聲古人書于帛故裁其邉幅如絮之¶
一苫釋名曰砥也古以擣絮漢和帝時蔡倫始用樹膚¶
及敝布魚網為之不始自蔡也初學記古以縑帛依書¶
長短随事截之名繙紙以生布作紙絲綖如故名麻紙¶
<pb:KR3h0070_WYG_267-24b>¶
榖皮紙亦曰楮楮乃扁榖榖乃桑榖楮皮宜為紙榖皮¶
粗宜為茵帳又有藤皮紙法書要録曰王羲之用蠶繭¶
紙鼠鬚筆書蘭亭唐國史補有繭紙韓駒詩王卿贈我¶
三韓紙謂髙麗紙也宣和殿書磹巻亦用繭紙今髙麗¶
紙有三等上者即宣徳鏡面箋也巵言曰班史稱赫蹏¶
三輔故事衛太子以紙塞鼻皆前于蔡倫倫和帝中常¶
侍也蕭子良云左子邑之紙研妙輝光在倫後東宫舊¶
事皇太子初拜給赤紙縹紅麻紙勅紙各一百唐髙麗¶
<pb:KR3h0070_WYG_267-25a>¶
歳貢蠻紙襯書卷日本國出松皮紙又大秦出蜜香紙¶
一云香皮紙㣲粗紋如魚子極香而堅韌晉或賜杜預¶
萬畨又有側理紙賜張華扶桑國芨皮紙中國有桑皮¶
紙蜀中藤紙江南竹紙楮皮紙黟歙凝霜紙浙中有麥¶
&KR0146;稻稈紙宋張永製紙尚方不及齊髙帝造銀光紙賜¶
王僧䖍段成式在九江造雲藍紙湘東王奉簡文紅紙¶
二干畨又特送五色紙三萬枚吳越有温州蠲紙烏程¶
由拳紙南唐有澄心堂紙細薄光潤為一時之甲智按¶
<pb:KR3h0070_WYG_267-25b>¶
趙希鵠洞天清録宋有亳間烏絲欄歙之龍鬚紙黄白¶
經箋匹紙長三丈至五丈有藤白有觀音簾有鵠白有¶
竹紙元有彩粉有蠟箋羅紋箋皆出紹興白藤觀音出¶
江西希鵠元及明初叢書中誤刻宋人趙與時賓退録¶
臨安有漿粉紙謂之蠲紙言以榔汁蠲之也永樂于江¶
西西山造紙曰連七曰觀音紙有奏本出鉛山有榜紙¶
出浙之常山廬之英山松江潭箋不用粉造以荆川連¶
禙厚蠟石砑之新安倣造宋藏經箋皆此類大内各箋¶
<pb:KR3h0070_WYG_267-26a>¶
故不如宣紙有楮皮者茸細而白可作畫有宣徳五年¶
造素馨紙印有桑皮者牙色有礬光者可書出紙則興¶
國州涇縣敝縣桐城浮山之左然皆名連四以其漸小¶
耳東坡志林曰竹紙古未有也王右軍竹葉帖長安水¶
丘氏傳寳之豈因其名而造紙邪今曰倣紙¶
¶
　　造紙者謂之抄紙幅謂之畨¶
¶
　　治楮者漚之投黄葵之根則釋而為淖麋酌諸槽抄之¶
以簾其薄者單抄再抄厚者至五抄六抄覆諸煏乾而¶
<pb:KR3h0070_WYG_267-26b>¶
揭之右軍守㑹稽謝公乞箋紙庫中有九萬版悉與之¶
杜暹為婺州參軍吏以紙萬畨贐受百畨張華博物志¶
賜側理紙萬畨集賢院學士大府供紙五千畨陳後主¶
供智者藤紙一堕今人以折成葉子者謂之版其大者¶
謂之畨百張謂之刀五百謂大刀¶
¶
　　&KR2676;㡗即赫蹏一作&KR4145;綈赩蹄赤紙也¶
¶
　　成趙后傳發箧中藥二枚赩蹏書孟康曰蹏猶地也染¶
紙令赤應邵曰薄小紙也晉灼曰今謂薄小物為赫蹏¶
<pb:KR3h0070_WYG_267-27a>¶
又曰赤紙又作&KR2676;㡗廣韻韻㑹皆載之西京雜記稱薄¶
蹏&KR2676;(音赫)或作&KR4145;綈則以説文&KR4145;大赤也升菴作赩蹄又¶
引太公丹書左傳丹書注近世魏律緣坐沒為樂工雜¶
戸者皆赤紙為籍其卷以&KR1459;為軸此丹書之遺乃古人¶
之法律書名升庵自銘其書曰丹鉛果取諸此亦自不¶
佳陳晦伯特辨丹書非法律書¶
¶
　　陟釐一作側理陟俚苔紙也¶
¶
　　昔晉武賜張華側理紙南越以海苔為紙其理側故名王¶
<pb:KR3h0070_WYG_267-27b>¶
子年拾遺記云本陟釐紙漢人語譌爾又作陟里隂勁¶
弦收入支韻陸友仁引漢人言陟俚¶
¶
　　蜀雲母箋薛濤之遺也¶
¶
　　濤本小箋而今則與連四同式但加礬與雲母粉耳韓¶
浦有十様鸞箋出益州之詩升庵引作十様蠻箋元瑞¶
譏之不知升庵乃依箋譜亦非自改也成都古今記載¶
其目曰深紅粉紅杏紅明黄深青淺青深綠淺綠銅綠¶
淺雲凡十様又有松花金沙流沙彩霞金粉桃花冷金¶
<pb:KR3h0070_WYG_267-28a>¶
之目蜀志王衍以霞光箋賜張蠙又有百韻長箋學士¶
箋短於百韻薛濤箋短可書四韻又元稹寄薛云菖蒲¶
花發五雲髙今世所重薄則澄心堂厚則髙麗繭其次¶
則無灰連四紙若所稱五色霞光之類尤為可惡百年¶
後墨皆脫落當以白版心紙為貴智按東坡志林又言¶
川中布頭箋冠天下唐國史補言蜀之麻面屑末滑石¶
金花長麻魚子十色箋費著蜀箋譜言謝公箋在薛濤¶
先謝司封景初師厚所造也元羙何不引此¶
¶
<pb:KR3h0070_WYG_267-28b>¶
　　唐用綾紙麻紙藤紙又用銷金牋金鳯牋魚牋¶
¶
　　花牋¶
¶
　　黄紙除官自劉宋泰始二年版不能供始用黄紙陳制¶
銓選補用以黄紙録名八座通書奏可以名帖鶴頭版¶
此徐陵所謂黄札易營也六典注勅用黄麻紙勅㫖論¶
事勅勅録用黄藤紙書用絹貞觀中始用黄紙書勅制¶
李肇翰林志凡赦書立后儲拜免公相竝白麻紙雙日¶
起草隻日宣鄭絪奏故事惟封王命相用白麻唐初将¶
<pb:KR3h0070_WYG_267-29a>¶
相官告用綃金紙及金鳯紙書之餘皆魚牋花牋又曰¶
凡賜予徴召宣索處分曰詔用白麻紙慰撫曰書用黄¶
麻牋薦告詞文用青藤紙朱書謂之青詞宰相及使相¶
告用色背綾金花紙命婦金花羅紙節度用白背綾金¶
花紙元和八年吏部定官告紙軸之色物所云背綾即¶
今裱綾也今時誥勅自五品以上用五花乃文思院織成¶
五雲綾其詔勅則用墨欄黄紙¶
¶
　　烏絲箋之畵欄者也¶
¶
<pb:KR3h0070_WYG_267-29b>¶
　　自六朝即用欄墨後或以花為欄霍小玉傳越州姫烏絲¶
欄素叚三尺授李生生援筆成章李肇曰宋時間有織成¶
界道絹素謂之烏絲欄朱絲欄許渾有烏絲欄手書詩¶
見海岳書史¶
¶
　　右方以智通雅¶
¶
¶
¶
　　六藝之一録巻三百九¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:44.777946
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 197
<pb:KR3h0070_WYG_197-1a>¶
　　欽定四庫全書¶
¶
　　六藝之一録卷二百三十九　　錢唐倪濤撰¶
¶
　　古今書體¶
¶
　　顧藹吉𨽻八分攷¶
¶
　　許氏説文序云秦燒滅經書滌除舊典大發吏卒興役¶
戍官獄職務繁初有𨽻書以趣約易而古文由此絶矣¶
自爾秦書有八體一曰大篆二曰小篆三曰刻符四曰¶
蟲書五曰摹印六曰署書七曰殳書八曰𨽻書漢文藝¶
<pb:KR3h0070_WYG_197-1b>¶
文志云是時始造𨽻書矣起於官役多事茍趨省易施¶
之徒𨽻也¶
¶
　　顔師古漢書注云篆書謂小篆也蓋秦始皇使程邈¶
所作也𨽻書亦程邈所獻主於徒𨽻從簡易也蔡邕¶
聖皇篇云程邈刪古立𨽻王僧䖍能書人名云秦獄¶
吏程邈善大篆得罪繫雲陽獄増减大篆去其繁複¶
始皇善之出為御史名其書曰𨽻書江式論書表云¶
𨽻書者始皇使下杜人程邈附於小篆所作也張懐¶
<pb:KR3h0070_WYG_197-2a>¶
瓘書㫁云程邈益大小篆方圓而為𨽻書諸家之説¶
雖或云刪古或云増减大篆或云附於小篆益大小¶
篆之不同大都去篆未逺徐鍇説文注云無㸃畫俯¶
仰之勢者是也淳化秘閣法帖第五卷有程邈書與¶
今正書無異米芾定為偽跡秦觀法帖通釋云今漢¶
碑在者皆𨽻字程邈此帖乃是小楷豈敢遂信以為¶
秦人書黄長睿法帖刋誤云程邈在秦雲陽獄作𨽻¶
字乃今漢碑中字也有此𨽻字方生今正書不應邈¶
<pb:KR3h0070_WYG_197-2b>¶
已作之二説是矣但以程邈𨽻字即漢碑中字則尚¶
有别漢碑中字皆有挑法與秦𨽻同名而實異也李¶
嗣真書後品以程邈居上上品張懐瓘駁之云書傳¶
所載程邈創為𨽻法其於工拙蔑爾無聞遺跡又無¶
何以知其品第據此則程邈遺跡唐以前未之有見¶
淳化所刻亦何從得之曽宏父石刻鋪叙云秘閣前¶
帖中有贋蹟者蓋其源得自江左多南唐善書者取¶
前賢語以意成之非臨非摩是謂倣帖藏之秘閣凡¶
<pb:KR3h0070_WYG_197-3a>¶
數匣明題曰倣書宣政間守官秘閣如劉無言輩猶¶
及見之然則此程邈書亦倣書也南唐以前亦謂正¶
書為𨽻書倣書者承其譌耳¶
¶
　　林罕字原偏旁小説序曰書之所興莫定何代𨽻之¶
所起始自秦時篆者取蟲篆之形𨽻書便徒𨽻之用¶
篆雖一體而𨽻變數般篆𨽻既興訛舛相錯非究於¶
篆無由曉𨽻𨽻有不抛篆者有全違篆者有减篆者¶
添篆者有篆𨽻同文者罕所論者雖正書而能發明¶
<pb:KR3h0070_WYG_197-3b>¶
變𨽻之源故録之¶
¶
　　張懐瓘書㫁曰酈元水經云臨淄人發古冡得棺前¶
板外隠起為字言齊太公六世孫胡公棺也惟三字¶
是古餘同今𨽻書證知𨽻字出古非始於秦時若是¶
則𨽻法當先於大篆矣按胡公者齊哀公之弟胡公¶
靖也五世六公計百有餘年當周穆時也又二百許¶
嵗至宣王之朝大篆出矣又五百餘載至始皇之世¶
小篆出焉不應𨽻書而先大篆程邈所造書籍具傳¶
<pb:KR3h0070_WYG_197-4a>¶
酈元之説恐未能辨也此論甚當而杜光庭復矯懐¶
瓘之説辨𨽻書所起以為春秋時有𨽻書左傳史趙¶
算絳縣人年曰亥有二首六身是今之亥字楊慎丹¶
鉛録又考莊子云丁子有尾引李頤注謂右行曲波¶
為尾今丁子二字雖左行皆有曲波亦是尾也以為¶
八分不始於秦皆野言不足信若熊朋來鐘鼎篆韻¶
序謂葛天之金幣文與今𨽻無異則益荒矣¶
¶
　　漢書藝文志云古者八嵗入小學故周官保氏掌養國¶
<pb:KR3h0070_WYG_197-4b>¶
子教之六書謂象形象事象意象聲轉注假借造字之¶
本也漢興蕭何草律亦著其法曰太史試學童能諷書¶
九千字以上乃得為史又以六體試之六體者古文竒¶
字篆書𨽻書繆書蟲書皆所以通知古今文字摹印章¶
書幡信也¶
¶
　　許氏説文序云漢興有草書尉律學僮十七以上始¶
試諷籀書九千字乃得為史又以八體試之又云亡¶
新居攝使大司空甄豐等校文書之部自以為應制¶
<pb:KR3h0070_WYG_197-5a>¶
作頗改定古文時有六書一曰古文孔子壁中書也¶
二曰竒字即古文而異者也三曰篆書即小篆秦始¶
皇帝使下杜人程邈所作也四曰佐書即秦𨽻書五¶
曰繆篆所以摹印也六曰鳥蟲書所以書幡信也按¶
説文曰以八體試之漢書曰以六體試之説文以六¶
體為王莽改定漢書以六體為蕭何著法并不言秦¶
有八體慎固俱漢人而兩書有異同何也又按論書¶
者皆謂李斯作小篆程邈作𨽻書許氏則以小篆為¶
<pb:KR3h0070_WYG_197-5b>¶
程邈所作而不言其作𨽻衛恒四體書勢亦云下邽¶
人程邈從獄中作大篆或曰邈所定乃𨽻字也或之¶
者疑之也漢晉去秦尚近猶闕其疑淳化偽跡豈得¶
定為程邈書哉¶
¶
　　今人謂𨽻書為𨽻古非也按孔安國尚書序云科斗¶
書廢已乆時人無能知者以所聞伏生之書考論文¶
義定其可知者為𨽻古定更以竹簡寫之孔𨽻逹正¶
義云就古文體而以𨽻定之故曰𨽻古以雖𨽻而猶¶
<pb:KR3h0070_WYG_197-6a>¶
古也陸㳺老學菴筆記云𨽻為𨽻書古為科斗前一¶
簡作科斗後一簡作𨽻書釋之由前之説以𨽻筆作¶
古體非漢世通行之𨽻由後之説則𨽻自𨽻而古自¶
古未可合而名之也¶
¶
　　顧炎武金石文字記云漢人之所通行者𨽻也中郎¶
之作𨽻蓋隨俗為之欲人易曉而已固不若許叔重¶
之一㸃一畫皆有根柢也故李陽氷謂蔡中郎以豊¶
同豐李丞相將朿為束魯魚一惑涇渭同流而張參¶
<pb:KR3h0070_WYG_197-6b>¶
作五經文字每言上説文下石經石經之文大抵其¶
變而從省者也¶
¶
　　後漢書儒林傳曰熹平四年靈帝乃詔諸儒正定五經¶
刋於石碑為古文篆𨽻三體書法以相參檢樹之學門¶
使天下咸取則焉¶
¶
　　按𨽻書之名見於前後漢書者惟藝文志及儒林傳¶
耳雖三體石經非熹平所刻詳辨碑攷中亦可知終¶
漢之世𨽻未嘗有别名也¶
¶
<pb:KR3h0070_WYG_197-7a>¶
　　晉書衛恒傳四體書勢云秦既用篆奏事繁多篆字難¶
成即令𨽻人佐書曰𨽻字(云)云一則(詳見本𫝊)¶
¶
　　按四體書勢者古文篆𨽻草也其曰秦令𨽻人佐書¶
曰𨽻字漢因用之則知漢亦名𨽻也序能𨽻之人則¶
有王次仲師宜官梁鵠邯鄲淳毛𢎞左子邑俱是漢¶
人則知漢人所能者亦惟𨽻也又曰今八分皆𢎞之¶
法也八分而曰今則知漢以前不名八分矣今八分¶
而曰皆𢎞法則知八分即𨽻法矣八分之名見於史¶
<pb:KR3h0070_WYG_197-7b>¶
者如此又其勢曰奮筆輕舉離而不絶纎波濃㸃錯¶
落其間詳其體象八分與𨽻有異勢乎王應麟玉海¶
乃謂自唐以前皆謂楷字為𨽻譏歐陽公集古録誤¶
以八分為𨽻目漢石刻為漢𨽻愽學如應麟而不能¶
無失乃知議古者之難也¶
¶
　　又按書家相傳八分之説多矣蔡文姬言臣父造八¶
分時割程𨽻八分取二分割李篆二分取八分於是¶
為八分書是非文姬之言也魏晉以來論書者俱言¶
<pb:KR3h0070_WYG_197-8a>¶
八分楷法為王次仲作設果是邕造則八分篆法二¶
分𨽻文字極髙古不倍六書邕於奏定六經立碑太¶
學之時何不書此體於碑使天下取則乃今所傳石¶
經遺字與熹平以前之漢碑無少異耶有以知文姬¶
之言為偽也郭忠恕佩觹亦鄙其言以為流俗而自¶
為之説曰書有八體蔡邕以𨽻作八分體蓋八體之¶
後又生此法謂之八分乃又曰小篆散而八分生八¶
分破而𨽻書出其言自相矛盾不足據也惟王愔文¶
<pb:KR3h0070_WYG_197-8b>¶
字志云王次仲於建初中以𨽻草作楷法字方八分¶
言有楷模其説最為可據愔魏平北将軍王乂之子¶
也其去漢猶近故李陽冰亦承用其説字方八分者¶
字體本方而八分之謂其皆似八字勢有偃波説文¶
訓夰字云從大而八分之八分二字當作是解釋適¶
之金壺記云王次仲以𨽻法局促遂引而伸之為八¶
字之分故號八分是也張懐瓘書斷乃謂次仲作楷¶
程邈作𨽻楷𨽻初制大範㡬同後人惑之漸若八字¶
<pb:KR3h0070_WYG_197-9a>¶
分散又名為八分言之無理其誰信之哉¶
¶
　　任价序范度五體書云八分則酌乎篆𨽻之間吾衍¶
字源七辨云八分比𨽻字則㣲似篆陸深書輯云分¶
取篆𨽻之間謂之八分顧炎武金石文字記云省者¶
謂之𨽻其稍繁而猶雜篆法者謂之八分此皆因流¶
俗所傳文姬之言而誤者也程邈變篆為𨽻乃無篆¶
法王次仲變𨽻為八分而反有篆法耶趙宧光緒論¶
云篆勢有轉無折隸筆有折無轉分則兼之杜甫聨¶
<pb:KR3h0070_WYG_197-9b>¶
稱八分小篆故知八分猶雜篆體此則不解杜詩而¶
妄生異論杜甫李潮八分小篆歌云尚書韓擇木騎¶
曹蔡有隣開元以來數八分潮也奄有二子成三人¶
此言其工八分也况潮小篆逼秦相快劔長㦸森相¶
向此又言其工小篆也八分小篆詩本離而為二宧¶
光乃合而為一以不詳詩語因其題曰八分小篆遂¶
謂八分猶雜篆體不亦謬歟¶
¶
　　按八分本無是名衛恒謂王次仲始作楷法王愔亦¶
<pb:KR3h0070_WYG_197-10a>¶
云變𨽻草為楷法字方八分蓋即𨽻書而有楷法者¶
也故王愔志古書三十六種目有𨽻書楷書而無八¶
分蕭子良古今篆𨽻文體亦有楷書而無八分張懐¶
瓘書㫁亦云八分本謂之楷書自鍾王變體謂正書¶
為𨽻書因别有八分之名然王僧虔能書人名云王¶
次仲作八分楷法唐𤣥度十體書云王次仲乃作八¶
分楷法亦未嘗專以八分名也又江式論書表云詔¶
於大學立碑刋載五經題書楷法多是邕書徐浩論¶
<pb:KR3h0070_WYG_197-10b>¶
書云程邈變𨽻體邯鄲傳楷法事則朴略未有功能¶
則尚有專名楷法者唯蔡希綜法書論乃謂王次仲¶
以𨽻書改為楷法又以楷法變為八分則竟以次仲¶
所變為八分而楷法八分各為一體矣今俗相承又¶
名正書為楷書有人曰八分本謂楷書即𨽻書之有¶
楷法者必且譁然非笑之矣¶
¶
　　韋續五十六體書云八分書魏鍾繇謂之章程書張¶
懐瓘書㫁云八分時人用寫篇章或寫法令亦謂之¶
<pb:KR3h0070_WYG_197-11a>¶
章程書二説皆非也按王僧虔能書人名云鍾有三¶
體一曰銘石之書最妙者也二曰章程書傳秘書教¶
小學者也三曰行押書相聞者也朱長文墨池篇云¶
有鍾繇筆法不知何人所記云繇善三書最妙者八¶
分也㸃如山頺摘如雨驟纎如絲毫輕如雲霧去若¶
鳴鳳之逰雲漢來若逰女之入花林粲粲分明遥遥¶
逺曖者矣則所謂銘石之書蓋八分也故僧虔曰最¶
妙而此亦云最妙也世説新語注云鍾㑹善效人書¶
<pb:KR3h0070_WYG_197-11b>¶
於劔閣要鄧艾章程白事皆易其言又毁文王報書¶
手作以疑之章程白事者以章程書白事也章程書¶
者正書也今所傳鍾繇賀捷力命季直三表皆是正¶
書豈鄧艾白事而獨用八分乎又按王羲之題筆陣¶
圖後云其草書亦復書篆勢八分古𨽻相雜亦不得¶
急令墨不入紙若急作意思淺薄而筆即直過惟有¶
章草及章程行押等不用此勢但用擊石波而已其¶
擊石波者訣波也又八分更有一波謂之隼尾波即¶
<pb:KR3h0070_WYG_197-12a>¶
鍾公泰山銘及魏文帝受禪碑中已有此體是則八¶
分章程明為兩體或拘八分即章程之說乃有目銘¶
石為正書者鍾繇泰山銘受禪碑皆銘石書也羲之¶
謂之八分今見拓本亦是八分而謂銘石為正書乎¶
鍾有三體行押即行書是無可疑若章程為八分銘¶
石又為八分然則鍾繇正書王羲之與之抗行者何¶
以云弗及吾知其必不然也先著隸説云當時以八¶
分用之銘石其章奏箋表傳寫記録日用之字皆用¶
<pb:KR3h0070_WYG_197-12b>¶
正書亦謂之章程書如繇書受禪碑即八分也宣示¶
戎輅力命諸帖即章程書也二王無銘石書如黄庭¶
樂毅畫讃曹娥洛神章程書也此論可以袪惑或曰¶
衛恒謂毛𢎞教於秘書今八分皆𢎞法王僧虔亦謂¶
章程書為傳秘書教小學者則章程似非正書以予¶
考之周官有六書保氏以之教國子漢興有史書太¶
史以之試學僮後漢有八分毛𢎞以之教秘書魏變¶
正書亦即以之傳秘書教小學時有遞尚又何惑焉¶
<pb:KR3h0070_WYG_197-13a>¶
正書而亦曰章程者所以别乎八分也昔人别之而¶
後人合之哉¶
¶
　　唐六典云校書郎正字掌讎校典籍刋正文字其體有¶
五一曰古文廢而不用二曰大篆惟石經載之三曰小¶
篆印璽旛碣所用四曰八分石經碑碣所用五曰隸書¶
典籍表奏公私文䟽所用¶
¶
　　按唐所謂隸書即今之正書所謂八分即漢之隸書¶
魏晉以降凡工正書者史皆稱其善隸王羲之傳云¶
<pb:KR3h0070_WYG_197-13b>¶
善隸書為古今之冠是也唐亦因之弗改耳若蔡有¶
鄰韓擇木輩唐所稱工八分者其石刻具在蔡有尉¶
遲逈碑韓有告華嶽文與漢碑中字無異而宣和書¶
譜乃謂自漢以來至於唐千百載間金石遺文之所¶
載特存篆𨽻行草所謂八分者何有至唐則八分書¶
始盛其形類隸而變方廣作波勢不古不嚴豈在唐¶
始有之耶此所謂無知而妄議也¶
¶
　　林罕字源偏旁小説序云開元中以隸體不定復隸¶
<pb:KR3h0070_WYG_197-14a>¶
書字統名曰開元文字大厯中張參作五經文字開¶
成中唐𤣥度復作九經字様况是隸書莫知篆意今¶
開元文字世有板本張參𤣥度之作石刻猶存悉是¶
正書唐謂正書為𨽻書此其證也¶
¶
　　洪邁隸續序云自篆㨗於漢而為隸變於魏八分於¶
晉宋隋唐之間以分視𨽻猶康瓠之與周鼎也而唐¶
人篤好之漢法益亡其言似是而實非晉宋隋唐之¶
間名𨽻為八分非造為八分也馮班雜録云顧苓謂¶
<pb:KR3h0070_WYG_197-14b>¶
唐人分書極學漢人此論極佳可破惑者則漢法以¶
唐人之篤好而傳豈以唐人之篤好而亡耶唐人八¶
分今亦謂之唐隸趙宧光緒綸云唐𨽻視漢似古而¶
體稍不雅然法度實備取裁可也言亦可采苐云視¶
漢似古則猶為謬論耳¶
¶
　　張懐瓘書斷云八分者秦羽人上谷王次仲所作也(云¶
云)一則　又𨽻書者秦下邽人程邈所作也一則(俱見¶
前)¶
¶
<pb:KR3h0070_WYG_197-15a>¶
　　朱長文墨池編云懐瓘品藻古今持論甚正然其謂¶
今之八分起於秦謂今之正書即程邈之𨽻皆非也¶
王洙原叔晚喜隸書尤得古法學者翕然宗尚隸法¶
復興余内兄蔡君弼甞為余言隸即今之真字原叔¶
之隸乃八分特原叔強名曰隸耳余始惑之然考劉¶
向列仙傳謂王次仲所作即今隸書而衛恒作隸勢¶
以王次仲師宜官梁鵠弟子毛𢎞教於秘書今八分¶
皆𢎞法也恒去漢近不宜謬誤又蔡邕石經𨽻書及¶
<pb:KR3h0070_WYG_197-15b>¶
今所存漢碑皆與真字體異乃知漢自有隸書而今¶
之八分乃漢魏之際増隸而作者也今之真字乃漢¶
魏之際减隸而作者也隸廢已乆晉唐諸公遂無復¶
有知者非原叔孰從而辨之按長文之言是也但云¶
漢自有隸書今之八分乃漢魏之際増隸而作者則¶
非也王愔云王次仲始以古書方廣少波勢以隸草¶
作八分楷法隸與八分有波勢無波勢㣲異非兩體¶
也漢世則統名曰𨽻八分之名亦後人名之耳漢安¶
<pb:KR3h0070_WYG_197-16a>¶
得復自有隸書乎考之前漢尚用秦𨽻今有五鳳二¶
年刻石在於曲阜孔廟中與隸續所載建平郫縣碑¶
字皆無波勢何君閣道碑立於後漢建武中元二年¶
路君闕立於永平八年隸釋謂其字法方勁兼用篆¶
體自建初以後有王稚子闕立於元興元年發筆皆¶
長隸釋謂是八分書則王愔云王次仲於建初中作¶
其言為可信建初者章帝之紀年也故唐𤣥度十體¶
書亦云八分後漢章帝時上谷王次仲所造則非増¶
<pb:KR3h0070_WYG_197-16b>¶
作於漢魏之際矣蕭子良誤以次仲為靈帝時人故¶
長文惑之耳而懐瓘之謬長文亦有辨之未盡者懐¶
瓘所斷者八分而所引序仙記則云變倉頡書為今¶
隸書其言亦載水經注洪适隸釋斥為異端之説即¶
可引據而次仲之所變者𨽻書與八分何與焉又云¶
既變倉頡書即非程邈隸也不見許氏説文之序乎¶
諸生盡説字解經誼稱秦之隸書為倉頡時書云父¶
子相傳何得改易序仙之説亦此諸生輩所為耳蔡¶
<pb:KR3h0070_WYG_197-17a>¶
邕勸學篇謂上谷王次仲初變古形者以秦之隸書¶
為古也許氏作説文時諸生已稱為倉頡時書矣安¶
得不謂之古乎故王愔亦謂古書方廣也懐瓘乃謂¶
既云古書豈得稱隸不㡬與諸生輩同取笑於後世¶
耶其㫁隸書云秦造隸書以赴急速惟官司刑獄用¶
之餘尚用小篆然則秦之所用惟篆隸耳王次仲果¶
秦人其所造八分何以弗用而秦有八體亦弗之及¶
耶既云程邈益大小篆而為隸書又云八分則小篆¶
<pb:KR3h0070_WYG_197-17b>¶
之㨗隸亦八分之㨗八分已减小篆之半隸又减八¶
分之半何前後言之不相蒙也乃復為兩端之説曰¶
或云後漢亦有王次仲八分本謂之楷書楷隸初制¶
大範㡬同訖無定論何以云斷又云陳遵善隸書開¶
創隸之始既以程邈為隸書之祖矣而乃謂開創於¶
陳遵異哉言乎又誤以衛恒隸勢為蔡邕隸勢晉書¶
衛恒傳所載甚明四體書勢惟篆勢為蔡邕作耳其¶
種種紕謬疑誤後學已非一日如長文之明眼世能¶
<pb:KR3h0070_WYG_197-18a>¶
有㡬乃發而擿之欲使惑者知悟非好攻駁前人也¶
韋續五十六體云古隸書秦程邈繫獄中變大篆而¶
作名徒隸之書今為八分又句中正三體孝經序云¶
約秦斯許蔡篆文及漢魏刻石隸字相配而成自注¶
曰蜀文翁講堂柱上鍾㑹書范巨卿碑蔡邕石經三¶
字搨本今謂之八分者是也知今之八分即古之隸¶
書明矣吾衍字源七辨云秦隸者程邈以文牘繁多¶
難於用篆因减小篆為便用之法故不為體勢若漢¶
<pb:KR3h0070_WYG_197-18b>¶
欵識篆字相近非有挑法之𨽻也便於佐隸故曰隸¶
書即是秦權漢量上刻字人多不知亦謂之篆誤矣¶
漢隸者蔡邕石經及漢人諸碑上字是也此體最為¶
後出皆有挑法與秦隸同名其實則異又謂之八分¶
張紳法書通釋云吾衍謂隸有秦隸漢隸灼是至論¶
今當以晉人真書謂之晉隸則自然易曉矣又陸深¶
書輯云程邈所上務趨便㨗謂之隸書王次仲分取¶
篆隸之間謂之八分自邈以降謂之秦隸賈魴三倉¶
<pb:KR3h0070_WYG_197-19a>¶
蔡邕石經諸作謂之漢隸鍾王變體謂之今隸合秦¶
漢謂之古隸斯言亦當惟以八分為分取篆隸之間¶
有可議耳¶
¶
¶
¶
¶
¶
<pb:KR3h0070_WYG_197-19b>¶
¶
¶
¶
¶
¶
¶
¶
¶
<pb:KR3h0070_WYG_197-20a>¶
<pb:KR3h0070_WYG_197-20b>¶
<pb:KR3h0070_WYG_197-21a>¶
<pb:KR3h0070_WYG_197-21b>¶
¶
¶
¶
¶
¶
¶
　　六藝之一錄卷二百三十九¶
¶

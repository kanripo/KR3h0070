# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.470818
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 308
<pb:KR3h0070_WYG_308-1a>¶
　　欽定四庫全書¶
¶
　　六藝之一録卷三百五十　　　錢唐倪濤撰¶
¶
　　厯朝書譜¶
¶
　　宋¶
¶
　　文天祥¶
¶
　　文天祥字宋瑞又字履善吉之吉水人年二十舉進¶
士理宗親拔為第一咸淳中除右丞相兼樞宻使衛¶
王立加少保信國公至元十九年死衣帶中有賛曰¶
<pb:KR3h0070_WYG_308-1b>¶
孔曰成仁孟曰取義惟其義盡所以仁至讀聖賢書¶
所學何事而今而後庶幾無愧(宋史)¶
¶
　　文信國諸劄¶
¶
　　嗚呼此文山先生真蹟也詳玩此書乃空坑之敗之¶
後遺其所知者之書葢是時天阨甫脱勁敵在後流¶
離顛沛之際荒迷不次之秋也而其筆意乃雍容閒¶
雅無一毫驚懼荒迫之狀如此然非素存素養之熟¶
能如是乎毛氏幸得此書今讀其辭想其事令人心¶
<pb:KR3h0070_WYG_308-2a>¶
膽奮揚精神凛冽有不勝其感激者焉因泣下而謂¶
夫後世之為人臣者其立心操行亦當何如邪一峰¶
¶
　　文丞相途中三詩并簡¶
¶
　　右已上詩八首宋丞相文信公之所作也公諱天祥¶
字履善廬陵人穆陵之丙辰狀元也遭宋末造間闗¶
萬死卒以自獻使後聖有作安知不與三仁並稱淮¶
隂龔開嘗録公大概而議其不當出使然公豈不知¶
自惜遣他官祈請特當是時國亡只在咫尺苟可以¶
<pb:KR3h0070_WYG_308-2b>¶
存社稷保斯民雖死亦不暇頋又為計尋常瑣瑣禮¶
儀哉八詩雖皆載公指南録千載之下讀之輒使人¶
流涕不休則其増夫三綱五常之重然後知詩之有¶
禆益於世教者多矣淮南劉安於楚辭有曰推此志¶
也雖與日月争光可也嗚呼豈獨楚辭哉至順四年¶
四月戊寅京口陳方拜書¶
¶
　　右文信公遺墨前參知政事本齋王公所藏公歿已¶
久家人理筐篋書尺樷積頋是紙損爛將裂以拭巵¶
<pb:KR3h0070_WYG_308-3a>¶
匜公之子季境適至識為信公書咄唶驚異亟命裝¶
池以完嗚呼豈非有神物守䕶之歟不然英靈之氣¶
不冺而致之歟是詩之作念國家之覆敗痛骨肉之¶
離絶其情切其辭哀使人至不忍讀然其竭孤忠於¶
所事付一死於素定其志决其氣壯聞者為之興起¶
可謂仁至而義盡矣先賢尺牘人尚皆藏弆之矧信¶
公之精忠偉然震輝古今翰墨光芒垂示臣子者乎¶
不惟王氏寳之百世而下固夫人之所同寳也史官¶
<pb:KR3h0070_WYG_308-3b>¶
河東張翥書¶
¶
　　公既變姓名詭蹤跡間闗萬死然後由楊子江入蘇¶
州洋展轉四明天台以至於永嘉其瀕於死者一日¶
夕之間不知其幾也方是時公於一死既已素定故¶
能於一話一言之際從衡顛倒不失所謂忠與義嗚¶
呼宋有天下幾四百祀其亡也仗節死義者多矣然¶
皆不若公更萬死而不少屈至竟而後歸於一死妻¶
妾子女在所鍾情故其辭為尤痛云遂昌鄭元祐拜¶
<pb:KR3h0070_WYG_308-4a>¶
書(同上)¶
¶
　　文信公當國朝至元戊寅嵗厓山事潰被拘北行此¶
卷諸詩即是嵗道中所作後五年為至元壬午遂執¶
節以死嗚呼自古人臣遭國家喪亡能秉志不遷從¶
容就義為天下後世所嚮屬未有甚於公者也觀此¶
諸詩則知公之所以處死生之際者可謂審矣嗚呼¶
百世之下讀其詩而有不為之感激流涕者尚為有¶
人心也哉至正十年嵗在庚寅五月甲子布衣金華¶
<pb:KR3h0070_WYG_308-4b>¶
王禕謹書(同上)¶
¶
　　語有之嘻笑之忿甚於裂眥長歌之哀過於慟哭文¶
信公之忠肝義膽炳白當世正不在柴市忼慨就死¶
之日實在夫弟妹輸冩無聊之時其衷抱精神死别¶
痛苦固天壤之大不幸而為古今無敵之盛名要不¶
待後之人極口賛説予嘗怪戰國之士若侯嬴田光¶
輩自負竒節卒不過以一死為人為長技噫市井小¶
夫感恩酧利之際區區所謂泰山之重鴻毛之輕殆¶
<pb:KR3h0070_WYG_308-5a>¶
無足言者以信公之慷慨於弟妹子女下至婢妾從¶
容慰藉於垂死之際顧若辭禍而不可得者然後真¶
能以義處死葢蹈義難蹈白刃非難人獨鮮能知耳¶
吴下陳謙謹書(同上)¶
¶
　　予每讀公指南録至其為母夫人小祥并懐弟妹妻¶
妾子女諸詩未嘗不為之流涕太息也今於王君季¶
境家獲觀公所作諸詩真蹟忠義之氣藹然於紙墨¶
之間直與日月争光予雖從浮圖學槁木死灰之人¶
<pb:KR3h0070_WYG_308-5b>¶
亦不能不為之感動使章甫逢掖有國有家覽之當¶
何如哉當何如哉洪武十三年秋七月吴郡沙門道¶
衍(同上)¶
¶
　　信國文公忠義志業炳著指南録此真蹟詩歌八首¶
元季諸君子題賛備至然中可疑者陳方子貞云淮¶
隂龔開議公不當出使時國亡在咫尺焉計尋常禮¶
儀哉龔開者字聖與同陸秀夫君實在李庭芝祥甫¶
幕府國亡晦跡作信公及秀夫傳金華吴萊立夫稱¶
<pb:KR3h0070_WYG_308-6a>¶
其志節孤峻議論高古二傳文類遷固竊考出使一¶
事信公亦嘗自悔有詩曰老馬翻迷路羝羊竟觸藩¶
是則子貞非獨不知聖與而亦弗考指南録之詩也¶
次則張翥仲舉元末任翰林承㫖封潞國公逆臣博¶
囉矯制令草詔力拒之曰臂可斷筆不能操國瀕亡¶
憂憤而死次則王禕子充入國朝官至翰林待制洪¶
武壬子持詔諭雲南梁王巴圖忼慨弗屈次年被害¶
沒謚忠文次則陳謙子平夙尚孝弟篤學力行兄訓¶
<pb:KR3h0070_WYG_308-6b>¶
任浙江省照磨謁告還吴適張士誠兵至謂謙曰汝¶
無官守宜自為計子平曰兄在吾何所之城陷兵入¶
脅訓不屈遂刃其胸子平奮前蔽兄因并遇害又其¶
次則鄭元祐明徳元季名士官至儒學提舉而終嗚¶
呼忠義者人極頼之以立亘萬世弗冺也卷中題跋¶
者五而仲舉子充子平俱克捐生蹈義誠無愧信公¶
矣獨惜當時執國柄守封疆者多賣國生降苟存視¶
息未久漸滅甚則死於盗賊兵刃貽臭千古迨其後¶
<pb:KR3h0070_WYG_308-7a>¶
裔聞信公事未有不以前人為愧也此卷出王積翁¶
子都中家今歸同邑陳符原錫嗚呼仲舉不云乎豈¶
獨王氏寳之百世之下固夫人之所同寳也嗚呼悕¶
矣信公死節後一百六十三年是為皇明正統九年¶
甲子嵗海虞吴訥識(同上)¶
¶
　　文信公之死偉矣其危急流離之際亦惟其能以詩¶
發之故信公之有詩如屈原之有騷皆善明其死者¶
也錢公世恒以家藏三詩示子葢出公親書以寄其¶
<pb:KR3h0070_WYG_308-7b>¶
妹氏此又原之女嬃也乎其詩今載指南録中而此¶
則系以與其妻妾子女决絶之言嗚呼淚下如雨讀¶
者猶然而西臺慟哭如公門下客者未必其涕之無¶
從也吴寛(同上)¶
¶
　　文履善瑞陽帖¶
¶
　　右宋丞相文信公劄子一幅葢賀包公宏父遷官時¶
書也其中言在瑞陽時嘗遣一介人往候先生者葢¶
公為刑部郎官上疏論董宋臣之惡不報將束裝出¶
<pb:KR3h0070_WYG_308-8a>¶
闗時相遣人謂其不可差知瑞州故公在瑞州與宏¶
父通問也其曰郡未一考被召除郎即丐香火以歸¶
不從反得鄉節者葢公以癸亥為瑞州甲子十月召¶
赴行在除禮部郎十一月除江西提刑也其曰以先¶
人本生母之喪解印歸里者葢公甲子為提刑乙丑¶
伯祖母梁夫人歿實公尊府本生母也其曰宏齋先¶
生嘗為鄉漕者葢宏父嘗知隆興府兼江西轉運也¶
其曰先生當是時適在緑野者葢宏父為刑部侍郎¶
<pb:KR3h0070_WYG_308-8b>¶
知平江府以言事召赴闕辭改知紹興又辭疑是時¶
罷歸正在景定末年公解印時也其曰先生以新天¶
子蒲輪束帛之勤為時一出進長六卿典事樞者葢¶
度宗初即位召宏父為刑部尚書簽書樞宻院事封¶
南城縣侯故公賀以此書也其曰謗毁之餘頼君相¶
保全無大督過束禮書入深林温理故讀自是浩然¶
方外之想者葢是時臺臣黄萬石以公不職論罷之¶
公於是闢文山築居第為山水之遊故云然也反覆¶
<pb:KR3h0070_WYG_308-9a>¶
觀之其忠正之氣凛然見於言辭之間俯仰慨慕之¶
餘若將見之况當時親炙之者能不感激發奮也歟¶
是書今建陽縣尹張君光啓所家藏者裝潢以示予¶
留玩數日敬書於後以歸之宣徳六年秋七月望日¶
後學李時勉拜手敬書(珊瑚網)¶
¶
　　文信國小青口詩墨蹟¶
¶
　　右宋文丞相信國公詩墨蹟一首其詩今見指南録¶
中初公自奉使伯顔軍前被留得間亡真州浮海以¶
<pb:KR3h0070_WYG_308-9b>¶
達行在後屯潮陽師潰被執自廣州傳至燕獄所至有¶
詩昔鍾儀幽而楚操莊舄病而越吟或者猶謂之仁¶
况公流離顛沛有感必發於詩詩必歸於忠義讀其¶
集未嘗不為之流涕也嗚呼可不謂仁乎此葢公被¶
執北去將至桃源五十里而作文君徵明出以示余¶
余謂公之精忠大節焯焯天地間獨念公時在縲絏¶
動止當不自由其感慨不平之氣發之詩可也而字¶
畫精妙雖紙墨之㣲亦皆不苟何從容如是豈公之¶
<pb:KR3h0070_WYG_308-10a>¶
賢能使蒙古待之以禮邪無亦公之所養有定力故¶
臨難如平時不少動於中邪然則公之大節不待柴¶
市而後知也觀於此詩亦可以知之矣今去公且三¶
百年片紙遺墨人傳寳之又况其後之人乎又况徵¶
明之賢不霣其世者乎雖然忠義所在自當有神物¶
䕶持之(震澤集)¶
¶
　　文文山手帖¶
¶
　　予嘗見文山公與黄伯正手帖云贑州大姓起義旅¶
<pb:KR3h0070_WYG_308-10b>¶
相從者如歐陽冠侯等凡二十三家史多不載其名¶
今莫可考矣寧都陳蒲塘父子亦二十三家之一乃¶
因從子景茂請銘於公答書僅存而其氏名因藉以¶
弗冺不亦幸哉觀公興言夙昔為之哽涕之言則其¶
有感於蒲塘者深矣(宋學士集)¶
¶
　　文文山墨蹟¶
¶
　　昔余在吳下曽見文山墨蹟凡十餘條中説空坑兵¶
敗之事較詳其後載徐妳嬛孃流落之由與此本¶
<pb:KR3h0070_WYG_308-11a>¶
相類其字畫日月亦相類時同觀者數人三讀欷歔¶
為之泣下余友殷近夫跋云使公少用於徳祐之前¶
國尚可為使公不死於景炎之後身無所安時讀其¶
詞咸願為之執鞭不可得者初不暇論其真與贋也¶
今觀一峰之論豈此本得之毛氏者乃其真蹟而吴¶
下所見者誠所謂虞禇蘭亭邪於乎百世之士片文¶
隻字流落人間雖偽為者亦能使人興起其他可論¶
哉(鄭善夫少谷集)¶
¶
<pb:KR3h0070_WYG_308-11b>¶
　　文信國家書¶
¶
　　文信國家書一紙具當時江西流離顛沛情事去宋¶
亡無幾何時矣蘭雖可焚香不可滅當與正氣詩作¶
注脚(畫禪室隨筆)¶
¶
　　陸秀夫¶
¶
　　陸秀夫字君實鹽城人官至左丞相¶
¶
　　陸君實羣玉帖¶
¶
　　長孺三十二年前温陵舟中與君實甫分悽然有惜¶
<pb:KR3h0070_WYG_308-12a>¶
别意又明年二月死海上原員之節葢有所不及君¶
實貌容無絶異於人氣冲語温所立固如此北固郭¶
元徳裒其尺牘若干紙為四卷今其家無有遺孤故¶
人念之至如此元徳之視榮附瘁捐者有間哉長孺¶
題(式古堂書畫彚考)¶
¶
　　士大夫預人國家事當以節義功名為本徒以區區¶
翰墨傳後抑末矣予曩在餘英沈正則處見洺水李¶
清卿一帖清江羅夀可處見文山文宋瑞一帖今於¶
<pb:KR3h0070_WYG_308-12b>¶
京口郭元徳處見此帖真成三絶忠義之氣奕奕浮¶
動紙上百世之下使人感憤錢唐仇逺頓首敬書(同上)¶
¶
　　謝枋得¶
¶
　　謝枋得字君直信州弋陽人寳祐中舉進士徳祐元¶
年以江東提刑江西招諭使知信州(宋史)¶
¶
　　元李存跋叠山帖云叠山先生筆力勁健去此且百¶
年方凜凛生氣(俟菴集)¶
¶
　　金應¶
¶
<pb:KR3h0070_WYG_308-13a>¶
　　金應者性少剛知義為文天祥職書司入京補承信¶
郎官路分天祥奉使被執左右皆散應獨無畔志(宋史)¶
金應以筆札往來吾門二十年(文山集)¶
¶
　　姚勉¶
¶
　　姚勉官校書郎文文山云龍泉縣太霄觀扁額校書¶
郎姚君勉筆也(文山集)¶
¶
　　趙孟堅¶
¶
　　趙孟堅字子固號彛齋居士宋宗室也不樂仕進隠¶
<pb:KR3h0070_WYG_308-13b>¶
居秀州之廣陳鎮從弟子昂自苕中來訪閉門不納¶
夫人勸之始令從後門入坐定苐問弁山笠澤近來¶
佳否子昂云佳公曰弟奈山澤佳何子昂慚退便令¶
蒼頭濯其坐具(姚桐夀樂郊私語)¶
¶
　　趙彛齋梅竹譜并詩卷¶
¶
　　僕與子固交最蚤得子固詩章畫墨尤夥寳祐丙¶
辰子固與正翁校書法累數十紙僕把玩不釋手於¶
是篝燈摹搨一夕而竟厥明子固驚喜援筆成跋幾¶
<pb:KR3h0070_WYG_308-14a>¶
二千言兵後所藏散失而二君亦已矣一日皇甫子¶
昌訪僕山隂袖出子固景定庚申所贈梅竹詩譜及¶
正翁跋語三復之餘如見顔色子昌實子固中表正¶
翁實僕内兄弟也見似人而喜於焉乃重為感慨云¶
後二十九年戊子仲夏汴陽錢應孫定之父書(式古堂書¶
畫彚考)¶
¶
　　趙孟頖¶
¶
　　趙孟頖字景魯廕補承務郎知臨安府仁和縣轉承¶
<pb:KR3h0070_WYG_308-14b>¶
事郎授簽書高郵州判官宋歸於元宦情素薄不¶
求仕進惟日以翰墨為娱書九經一過細字謹楷人¶
傳以為玩喜與名僧遊書蓮花華嚴楞嚴圓覺金¶
剛諸經皆數過明窗净几焚香瀹茗四時花草婆娑¶
愛賞欣然自得(松雪外集)¶
¶
　　李銞¶
¶
　　李銞字仲和號竹山溧水人進士為無為軍節制官¶
工書法譔稽古韻及存古正字編(書史會要)¶
¶
<pb:KR3h0070_WYG_308-15a>¶
　　牟益¶
¶
　　牟益字徳新晩年喜篆書深究古文嘗取詛楚石¶
鼓鍾鼎古文為辨證一編以糾釋文之誤(書史會要)¶
¶
　　趙必睪¶
¶
　　趙必睪字伯暐號庸齋宗室也官至奏院中丞善隸¶
楷作續書譜辨妄以規姜䕫之失(書史會要)¶
¶
　　曹士冕¶
¶
　　曹士冕字端可號陶齋昌谷之後博參書法服膺¶
<pb:KR3h0070_WYG_308-15b>¶
蘭亭(書史會要)¶
¶
　　石熙明¶
¶
　　石熙明摹刻蘭亭筆雖肥而意度亦有可取(屠隆帖箋)¶
¶
　　曹之格¶
¶
　　曹之格嘗模古帖刻石曰寳晉齋帖(書史會要)¶
¶
　　王原父¶
¶
　　王原父楷書秋水篇字稍大於尚書宣示帖筆法肥¶
渾精熟師蔡君謨但無君謨清氣後有元名人跋(寓意¶
<pb:KR3h0070_WYG_308-16a>¶
編)¶
¶
　　熊與龢¶
¶
　　熊與龢字天樂豫章人性介澹無妻不食肉通經史¶
百氏之書布衣草屨遨遊名山尤嗜彈琴草書(杜本谷音)¶
¶
　　楊小瑛¶
¶
　　宣和貴人家有冩唐會要一軸係第七卷後題行官¶
楊小瑛書字畫頗佳(西溪叢語)¶
¶
　　趙子澄　字處度善草隸長歌詩紹興末官秭鄉(畫繼)¶
¶
<pb:KR3h0070_WYG_308-16b>¶
　　李昭　字晉傑鄄城人篆尤精學三墳記(畫繼)¶
¶
　　孫勤川　趙子固論書云中興後朱巖壑横斜顛倒幾¶
若楊少師孫勤川規矩恐下筆不中觀者(書法鈎元)¶
¶
　　葉閭　號秋臺金華人草法類小王勁潔可愛(何基北山文集¶
附録)¶
¶
　　潘桂　字仲性金華人善隸(同上)¶
¶
　　余聖錫　號慎齋金華人善篆(同上)¶
¶
　　陳深　字子㣲宋末吴人以字學知名(甫田集)¶
¶
<pb:KR3h0070_WYG_308-17a>¶
　　鄭緼　字天和工篆(以下俱書史㑹要)¶
¶
　　葛剛正　工篆¶
¶
　　杜良臣　豫章人學問該洽以小篆重一時筆法精妙¶
¶
　　鄭昂　字尚明福州人善筆翰嘗撰書史二十五卷¶
¶
　　戴侗　永嘉人能篆有所編六書故行於世¶
¶
　　魏宋直　號頴峰山人書宗米芾¶
¶
　　周頌　益公之後甞倅洪其書清勁復工扁榜大字¶
¶
　　冀上之　字冠卿西河人楷書師歐陽率更¶
¶
<pb:KR3h0070_WYG_308-17b>¶
　　姚現　姚現草書極似王逸老¶
¶
　　單䕫　官至侍從倣唐八分方勁有體師豫章¶
¶
　　司馬括　字子開文正公之後寓居豫章長於隸亦善¶
行書¶
¶
　　胡珵　字徳輝書學鍾繇¶
¶
　　朱昌齡　朱昌齡書亦佳¶
¶
　　張駒　陽羨人善楷書¶
¶
　　葉鼎　字和仲號山澗古括人篆隸皆能書¶
¶
<pb:KR3h0070_WYG_308-18a>¶
　　袁坰　字季野豫章人學率更書亦遒媚可愛¶
¶
　　張鎰　字季萬北人居滁州善草書¶
¶
　　祝次仲　字孝友太末人善草書¶
¶
　　姚敦　字公儀江左人潛心篆學得前古遺意¶
¶
　　鄭元秀　善隸書潛心篆學¶
¶
　　邢疏　善篆¶
¶
　　宋棻　字文芳錢塘人善書¶
¶
　　杜茂修　善書¶
¶
<pb:KR3h0070_WYG_308-18b>¶
　　高&KR3993;　字止善梁溪人善書¶
¶
　　陳希愈　字師韓善書¶
¶
　　劉震孫　字長卿號朔齋中州人善大字尤有位置¶
¶
　　張鎡重　字功夫號約齋字畫亦工(圖繪寳鑑)¶
¶
　　向子廓　周敦頤拙賦向子廓隸書(以下俱石刻)¶
¶
　　趙公碩　宋中興頌趙公碩書¶
¶
　　何大奎　大智寺明月巢記何大奎書¶
¶
　　張禄　海鹽修岳廟記張禄書¶
¶
<pb:KR3h0070_WYG_308-19a>¶
　　馬雲夫　崇明寺轉輪藏記馬雲夫書¶
¶
　　韓彦端　富陽縣放生池記韓彦端撰并書¶
¶
　　李昌國　湘山正路記李昌國書并篆¶
¶
　　王次山　朱孝子墓亭記王次山書并題葢¶
¶
　　朱綬　鳳縣忠䕶侯廟碑朱綬書¶
¶
　　季布　高座寺新公塔銘季布楷書¶
¶
　　鄭知幾　徳清縣重修孔子廟碑鄭知幾書¶
¶
　　石起宗　祕書省汗青軒碑石起宗書¶
¶
<pb:KR3h0070_WYG_308-19b>¶
　　木待問　祕書省蓬巒碑木待問書¶
¶
　　李處全　茅山凝神菴記李處全書¶
¶
　　祝禹珪　湘山法堂記祝禹珪書¶
¶
　　邵補之　休寧縣明倫堂記邵補之記并書¶
¶
　　沈樞　修河漊記沈樞書¶
¶
　　朱協極　朱子敬齋箴朱協極隸書¶
¶
　　朱頡　朱子敬齋箴朱頡書在蘇州府學¶
¶
　　范之柔　富陽縣主簿㕔題名記范之柔書¶
¶
<pb:KR3h0070_WYG_308-20a>¶
　　王補之　恵寂院觀音記王補之書¶
¶
　　張孝忠　湘山甲亭記張孝忠書¶
¶
　　秦鑄　危和　方山定林寺碑秦鑄書危和篆額¶
¶
　　朱拱臣　嘉定皇后受籙記朱拱臣書¶
¶
　　趙與衮　崇徳刻漏圖記趙與衮書¶
¶
　　韓補　湘山鐘樓記韓補書¶
¶
　　樓㴶　海頭謠碑樓㴶書¶
¶
　　蔡抗　致廣大十二大字蔡抗書在鎮江府學¶
¶
<pb:KR3h0070_WYG_308-20b>¶
　　潘繼先　金華福地四字郡人潘繼先書¶
¶
　　趙希棐　長生東庫碑趙希棐書¶
¶
　　趙稟　茭山石壁有長沙趙稟題字¶
¶
　　周宻　李篔房　施岳仲山誌周草牎題葢李篔房書¶
¶
　　李翔　霸王廟碑宋李翔作白字書¶
¶
　　張東　李白鳳凰臺詩張東書¶
¶
　　龔頴　玉帶河三大字秀山斗門四大字俱龔頴書¶
¶
　　李慎由　同州凌虚堂三大字碑李慎由書¶
¶
<pb:KR3h0070_WYG_308-21a>¶
　　郝徳新　於&KR0343;縣儒學重修記郝徳新書¶
¶
　　潘容　於&KR0343;縣儒學重修記潘容篆額¶
¶
　　李伉　鄆州州學新田記碑李伉𨽻書¶
¶
　　張漴　東嶽廟碑張漴書¶
¶
　　龎仁顯　清浄䕶命經龎仁顯書¶
¶
　　張安祖　石彦政吏隠堂記張安祖書¶
¶
　　佚名¶
¶
　　蘇殿丞¶
¶
<pb:KR3h0070_WYG_308-21b>¶
　　歐陽修與費縣蘇殿丞書云承恵篆碑滁陽山泉誠¶
為勝絶而率然之作文鄙意近乃煩儁筆以傳(歐陽文忠¶
集)¶
¶
　　陳隠居¶
¶
　　蘇軾云陳公宻出其祖隠居先生之書相示學蔡君¶
謨之書如學龍伯高之為人(東坡集)¶
¶
　　夏御帶¶
¶
　　曹勛跋夏御帶所書千文云太尉夏公以戚里肺腑¶
<pb:KR3h0070_WYG_308-22a>¶
之貴躬翰墨冷淡之學敦詩閲禮博綜羣書心慕¶
手追備盡八法其於㸃畫之妙已凌跨昔賢意好不¶
倦日進未巳也(松隠集)¶
¶
　　方校書¶
¶
　　劉克莊飲方校書園詩云西舍鳴笳索賦詩東家拽¶
石靖書碑(後村集)¶
¶
　　卿師¶
¶
　　陸游云本朝小楷至宋宣獻後僅有道士陳碧虚一¶
<pb:KR3h0070_WYG_308-22b>¶
人今其里中前輩卿師所書則蕭散小不逮碧虛¶
而法度森嚴無愧者亦名筆也(渭南集)¶
¶
　　剪字吴道人¶
¶
　　翦字吴道人剪李義山經年别逺公詩用青紙剪字¶
作米元章字體逼真(誠齋集)¶
¶
　　内臣¶
¶
　　岑宗旦¶
¶
　　内臣岑宗旦字子文開封人慶厯初以父遺表通籍¶
<pb:KR3h0070_WYG_308-23a>¶
壁門年十七棄官遊東南山水間至和中仁祖録功¶
臣之世復官之元豐初又以尋醫自請其作詩以意¶
為主不在鐫琢語言故若渾金樸玉見者知貴嘗賦¶
聴琴詩其略曰琴中太古意方外無為心彈之道頗¶
散不彈理彌深所以陶元亮何須弦上音其他皆類¶
此又嘗取古之善書者自漢迄唐凡十有一人為論¶
以評其書曰張芝如班輸構堂不可増減鍾繇如盛¶
徳君子容貌若愚語其衆妙足以争造化者羲之也¶
<pb:KR3h0070_WYG_308-23b>¶
較其父風但恨乏天機者獻之也世南&KR0343;心羲之葢¶
若顔子之亞聖徐浩比肩儒雅有類仲由之勇態歐¶
陽詢得其正故如廟堂衣冠不失動静柳公權得其¶
勁故如轅門列兵森然自衛懐素之閒逸故如翩翩¶
真仙真卿之淳謹故厚重如周勃至如李邕則舉動¶
不離規矩而有虧適變之道焉此皆其自得於心積¶
學於外而其吐論所以不愧古人者歟然宗旦作字¶
尤善行書如銀鈎蠆尾脱去娬媚規模㸃畫當是蘇¶
<pb:KR3h0070_WYG_308-24a>¶
舜欽之亞頋筆力亦窮於此矣當時既有書名人亦¶
愛重字畫一出偶得之者争相賈售治平中英宗甞¶
遣使諭㫖令書十扇以進宗旦即書十扇上之英宗¶
為之嘉賞平時廩賜雖厚而周給窮匱隨手散去優¶
㳺自適不復以生死窮達為念年逾七十神明不衰¶
及其委蜕裕如也今御府所藏行書四　太上道徳¶
經　曉賦　書評　崔白江湖等詩(宣和書譜)¶
¶
　　梁師成¶
¶
<pb:KR3h0070_WYG_308-24b>¶
　　宦者梁師成字守道稍知書法高自標榜以翰墨為¶
己任(宋史)¶
¶
　　楊日言¶
¶
　　内臣楊日言字詢直開封人工篆隸八分(書史會要)¶
¶
　　王介¶
¶
　　内臣王介字黙菴能書(書史會要)¶
¶
　　李舜舉¶
¶
　　宦者李舜舉字公輔開封人熙寧中領文州刺史¶
<pb:KR3h0070_WYG_308-25a>¶
轉嘉州團練使謚忠敏覽書傳能文辭工筆札¶
神宗嘗書李舜舉公忠奉上恭儉檢身始終惟¶
一以安以榮十九字賜之(宋史)¶
¶
　　高麗¶
¶
　　洪瓘¶
¶
　　洪瓘高麗人清燕閣記通奉大夫寳文閣學士右散¶
騎常侍上䕶軍唐城郡開國男食邑三百户賜紫金¶
魚袋洪瓘奉教書記稱寳文清燕二閣以奉宋帝御¶
<pb:KR3h0070_WYG_308-25b>¶
製詔勅書畫(徐兢高麗圖經)¶
¶
　　洪瓘字無黨力學善書效新羅金生筆法(高麗史)¶
¶
　　李仁老　字眉叟能屬文善草隸(以下俱高麗史)¶
¶
　　金珣　字歸厚工隸書為宻直副使¶
¶
　　金方慶　字本然志學善書官至兵部尚書翰林學士¶
¶
　　郭預　字先甲善屬文書法瘦勁成一家體¶
¶
　　金晅　字用晦宻直學士善隸書¶
¶
　　李潁　博聞强記工草隸為翰林學士承㫖¶
¶
<pb:KR3h0070_WYG_308-26a>¶
　　李嵓　字古雲工隸書為左承㫖¶
¶
　　成石璘　字自修善書¶
¶
　　史彦旼　聦悟過人善書畫為尚食奉御¶
¶
¶
¶
¶
¶
<pb:KR3h0070_WYG_308-26b>¶
¶
¶
¶
¶
¶
¶
¶
¶
　　六藝之一録卷三百五十¶
¶

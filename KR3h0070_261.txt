# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.827019
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 261
<pb:KR3h0070_WYG_261-1a>¶
　　欽定四庫全書¶
¶
　　六藝之一録卷三百三　　　錢唐倪濤撰¶
¶
　　古今書論¶
¶
　　倪蘇門書法論(節録)¶
¶
　　凡欲以書名世者雖學楷學草然當以行書為主其¶
所學者守定一家以為宗主專意臨摹得其用筆¶
俯仰向背姿態横生之處一一入微如此數月則¶
所摹之迹如觸墻壁都無入處然後别取一種臨數¶
<pb:KR3h0070_WYG_261-1b>¶
月隨又取我前所宗主者臨一二月覺此畨之眼比¶
前不同如此數轉以各家之妙資我一家之學轉阻¶
轉變轉變轉入轉入轉妙如此三五年然後取二王¶
草書摹寫數月則飛動之態盡入筆端結體雖雅正¶
用筆却竒宕此時真行草一時盡悟可入古人之室¶
矣¶
¶
　　其先有黄庭洛神以端其本其後有各種草書以發¶
其氣其中有數十種行書以成其格安得不傳¶
<pb:KR3h0070_WYG_261-2a>¶
行書㸃畫之間湏有草意葢筆筆飛動純是天真横逸¶
無跡可尋而有遒勁蕭逺之致必深得廽腕藏鋒之妙¶
而以自然出之也¶
¶
　　八法轉換要筆筆分得清要筆筆合得渾所以能清能¶
渾者全在能留得筆住其留筆只在轉換䖏見之轉換¶
者用筆一反一正也此即結搆用筆也此即古人廽腕¶
藏鋒之秘不肯明言所謂口訣手授者試問筆如何能¶
留由先一歩是鍊腕力錬到不墜之時方纔用留筆筆¶
<pb:KR3h0070_WYG_261-2b>¶
既留矣如何能轉曰即此轉處提筆取之果能提筆又¶
要識得換筆提而能換自然筆筆清筆筆渾然此貴在¶
平日窻下一一運熟及臨書之時一切相㤀惟有神氣¶
飛舞而已所謂抽刀斷水斷而不斷是也¶
¶
　　用筆四處不可不留心出也收也轉也放也¶
¶
　　羲公云執筆在手手不主運運筆在腕腕不知執此四¶
句貴先講透觀此語轉腕之法貴矣次選形于古帖中¶
擇其佳者摹之所貴識得棄取次折筆㸃畫之間一一¶
<pb:KR3h0070_WYG_261-3a>¶
折開㸔其肖像何物次㤀法熟後方臻神化以上五條¶
乃𤣥宰先生臨池妙法此外則側筆取勢晋人不傳之¶
秘葢側筆取勢者于結搆處用筆一反一正所謂鋒鋒¶
相向也此從運腕得之凡字得勢則活得勢則傳徐¶
欣二字轉左側右可悟勢竒而反正永興抽刀斷水自¶
謂于道字有悟及舞劍闘蛇龍翔鳯翥諸法皆一以貫¶
之矣又後人詩云挑燈竟夜雨催詩果有龍蛇起筆池¶
悟得将軍揮劍勢分明草聖折釵時勢字最妙側筆取¶
<pb:KR3h0070_WYG_261-3b>¶
勢晋人不傳之秘言其面面有鋒用筆一反一正鋒鋒相¶
向也所謂運腕所謂結搆正在此處愈離愈合愈去愈¶
來勢竒而反正是也¶
¶
　　豊南隅考功云雙鈎懸腕譲左側右虚掌實指意前筆¶
後此十六字古人所傳用筆之訣也雙鈎懸腕者食指¶
中圓曲如鈎節與母指相齊而撮管于指尖則執筆挺¶
直大字運上腕小字運下腕不使肉襯于紙運筆譲左¶
側右者左肘譲而居外右肘側而運中常使鼻凖與筆¶
<pb:KR3h0070_WYG_261-4a>¶
管相對則行欵間直下無欹斜之患虚掌實指者指不¶
寔則顫掣無凖掌不虚則窒礙無勢三指齊撮于上第¶
四指拉管于下俛仰進退往收垂縮㓻柔屈直從横轉¶
運無不如意則筆在畫中而左右皆無病矣若夫意前¶
筆後工夫熟後方能臻也非紙成堆筆成塜不能有此¶
神化也此南禺先生之論也臨池之家無不矜為神妙¶
以余觀之止是搦管法至所以運用皆未之及况譲左¶
側右詮觧都非耶或曰譲左側右畢竟如何此右手抝¶
<pb:KR3h0070_WYG_261-4b>¶
腕法也亦只向右邊之一法也¶
¶
　　右軍執筆向内謂之内撮大令執筆向外謂之外拓顔¶
魯公執筆真正中鋒今持其墨跡向日中照之畫中㣲¶
有一線其色更黒畫畫皆然三人執筆雖不同然皆懸¶
腕懸肘董先生學大令臣虎則全放魯公¶
¶
　　覺斯云凡冩字左邊昜右邊難左邊聽我下筆先立一¶
規格其配搭之法全在右邊以其長短濃淡或増或减¶
皆頼之耳余謂覺斯此語非確論也若左邊不甚經意¶
<pb:KR3h0070_WYG_261-5a>¶
只待右邊方思搭配豈一半生一半死之説乎葢字必¶
先有成局于胸中剪裁預有古法豈獨略于左而詳于¶
右乎至臨冩之時神氣揮洒而出不主故常無一定法¶
乃極勢耳筆法五十六字竦左收推逆戾力東懸譲側¶
腕留停在熟空中抽鋒先快後澁轉䖏換筆提取無跡¶
更有收放悟此則一舞劍鬬蛇鋒路相逼錐沙諸喻¶
古法今出(只是三折鋒以取勢為秘訣)¶
¶
　　出筆放筆收筆轉筆處湏細細参究方始分得各家出¶
<pb:KR3h0070_WYG_261-5b>¶
全以神氣揮洒而出不主故常無一定法乃極勢也¶
余所撰五十六字乃董先生法即大令外拓法也内有¶
執筆錬腕用筆取勢四法悟者辨之¶
¶
　　又𤣥宰先生授祁子祥二十四字鈎齊竦實虚對屈懸¶
中譲側最四法審五法備廽則留鍾王秘四法者輕重¶
向背¶
¶
　　董華亭論書余學書三十年悟得書法而不能實證者¶
在自起自倒自收自束處耳過此關即右軍父子亦無¶
<pb:KR3h0070_WYG_261-6a>¶
奈何也轉左側右乃右軍字勢所謂迹似竒而反正者¶
世人不能觧也字之巧處在用筆尤在用墨然非能多¶
見古人真跡不足與語此竅也¶
¶
　　發筆處便要提得起不使自偃乃是千古不傳語葢用¶
筆之難難在遒勁而遒勁非是怒筆木强之謂乃如大¶
力人通身是力倒輙能起此惟禇河南虞永興得之須¶
悟後始肯吾言也¶
¶
　　顔平原屋漏痕折釵股謂欲藏鋒後人遂以墨猪當之¶
<pb:KR3h0070_WYG_261-6b>¶
皆成偃筆痴人前不得説夢欲知屋漏㾗折釵股于圓¶
熟求之未可朝執筆而暮合轍也米海嶽云無垂不縮¶
無往不收此八字真言無等等咒也然湏結字得勢米¶
海岳自謂集古字葢于結字最留意此其晩年始自出¶
新思耳學米者惟吳琚絶肖黄華樗寮一枝半節雖虎¶
兒亦不似也¶
¶
　　藥山㸔經曰圖取遮眼若汝曹㸔牛皮也穿今人㸔古¶
帖皆穿牛皮之喻也古人神氣淋漓翰墨妙處在隨意¶
<pb:KR3h0070_WYG_261-7a>¶
所如自成體勢故為作者字如算子便不是書謂守定¶
法也¶
¶
　　每字中有起筆有一二起有三四起必不可一氣縈廽¶
而下者須一一識得熟諳于中方到家每作字時不可¶
㤀記起筆法¶
¶
　　米南宫曰隨意落筆皆得自然備具古雅壮嵗未能立¶
家人謂吾書為集古字葢取諸長總而成之既老始自¶
成家人見之不知以何為祖也¶
¶
<pb:KR3h0070_WYG_261-7b>¶
　　字要骨格肉須裹筋筋須藏肉其布置穏不俗險不怪¶
老不枯潤不肥變態貴和不貴苦貴異不貴撰一筆入¶
俗皆字病也(此條論結搆最活最妙)¶
¶
　　大抵用筆有急有緩有有鋒有無鋒有承接上字有牽¶
引下字乍徐還疾忽往復收緩以倣古急以出竒有鋒¶
以耀其精神無鋒以含其氣味横斜曲直鈎盤環紆皆¶
以熟為主(此條與前俱是極妙論)¶
¶
　　能用筆便是大家名家用筆者筆筆有活趣¶
¶
<pb:KR3h0070_WYG_261-8a>¶
　　一㸃一畫皆有三轉一披一拂皆有三折若平直相似¶
状如算子便不是書¶
¶
　　凡作楷墨欲乾然不可太燥行草則燥潤相襍以潤取¶
妍以燥取險方圓者真草之體真貴方草貴圓方者叅¶
之以圓圓者叅之以方然宜涵泳一出于自然尤忌横¶
直整齊横直多則字有積薪束葦之状而無蕭散之氣¶
分行布白小心布置大膽落筆¶
¶
　　結字須得形體得形體不如得筆法得筆法不如得氣¶
<pb:KR3h0070_WYG_261-8b>¶
象學字如女子學梳掠惟心靈者方能作態度¶
¶
　　凡欲作書先端坐静思隨意所適言不出口氣不盈息¶
沉宻神彩如對至尊則無不善矣　學字既成先飬其¶
心使無俗氣¶
¶
　　肥字須要有骨瘦字須要有肉¶
¶
　　落筆有疎宕縱逸之䖏凡作字時便作此想不可忽略¶
然必在熟極之後筆忘手手忘法方能臻此三折筆法¶
都從留筆之處運用而出¶
¶
<pb:KR3h0070_WYG_261-9a>¶
　　歴代書家各有妙悟如孤蓬自振驚沙坐飛如飛鳥出¶
林驚蛇入草如折釵股屋漏痕印印泥錐畫沙如折壁¶
如兩峯出雲忽然自合如見舞劍如見擔夫争道如見¶
道上闘蛇如聞嘉陵江聲如于道字有悟抽刀斷水總¶
只是悟得箇勢字是取勢又是用筆其餘三折鋒之説¶
自衛夫人羲獻數人而後無有問途者豈知之而祕之¶
耶抑得勢即三折鋒可以不言耶¶
¶
　　折分為三總為取勢向説摠只是一個用筆又妙在能¶
<pb:KR3h0070_WYG_261-9b>¶
留得筆住纔好用筆此是秘法¶
¶
　　羲獻作字皆非中鋒古人從未窺破從未説破或曰自¶
有六法以来皆推二人為此道神品亦竟從千載以下¶
所為偏鋒有説乎抑杜撰也曰此非余臆斷也古人明¶
説右軍内撮大令外拓一偏向外一偏向内安得為中¶
鋒乎然古之書家傳于後世者人人能中鋒豈羲獻反¶
不能耶中鋒自是定例獨兩人又兼用内擫外拓此二¶
法正是兩人各得之心悟當日舉心悟者以示人故後¶
<pb:KR3h0070_WYG_261-10a>¶
世傳之耳然書家搦筆極活極圓四面八方筆意俱到¶
豈拘拘中鋒為一定成法乎况内撮側腕倒法外拓昂¶
腕側法與中鋒原不相礙一字中自具此數法也¶
秦少㳺絶愛政黄牛書問其筆法政曰字心畫也作意¶
則不佳故每求兒童書以觀其神氣蘇門曰不為法所¶
拘錬熟還生方到得此處不然則杜撰矣¶
¶
　　米海岳無垂不縮無往不收初見如止説得一折細玩¶
則三折皆括在内華亭引此八字其後又云然須結字¶
<pb:KR3h0070_WYG_261-10b>¶
得勢㨿此則得勢正指字之結搆又在三折之外不可¶
不知也(得勢在字形上論)¶
¶
　　能留得筆住不直率油滑也此等自是不傳之秘豈可¶
忽過無限運用皆從此出即停法也¶
¶
　　輕重疾徐四法惟徐為要徐者緩也即留得筆住也此¶
法一熟則諸法方可運用¶
¶
　　作字有尺寸所謂結搆臨帖只從尺寸入所以逼肖¶
作字要識得停法驚法撲法落筆領妙不可㤀記此法¶
<pb:KR3h0070_WYG_261-11a>¶
搦管貴𦂳又云不可動指只貴運腕等語書家傳古人¶
此語守之不變遵為成法不知書之精㣲原不在此動¶
指不如運腕書之大端然指頭亦要小小運動與腕相¶
應不使牽制拘𦂳而第四指尤要伸向前推庻作字靈¶
便活躍耳此等全在搦筆虚鬆處得之昔人謂獻之作¶
字羲公從後掣筆不得嘆曰是兒終成名言其𦂳也此¶
恐&KR0915;語殊覺不然搦筆雖鬆既運腕而無名指自然暗¶
動與腕不碍世俗不能運腕只倚藉運指則不可耳¶
<pb:KR3h0070_WYG_261-11b>¶
攅者以指尖㸃筆只大指深屈管住中食二指之間此¶
是作楷法若行書則不然矣¶
¶
　　董先生作字無論行楷大小冩時俱有古人秘傳法搦¶
筆之法竦戾凹束勻動懸左右結搆之法簇展反通肥¶
瘦枯脫運筆之妙撲疊倒抝提頓換側斷翻伸碾迅澁¶
此條前十四法皆從停驚二法中錯綜變化而出務使¶
鋒鋒相向鶱翥得勢所以作字甚緩有如許經營也鐘¶
王之秘盡洩于此所為口訣手授者是矣　十四法一¶
<pb:KR3h0070_WYG_261-12a>¶
時並用又活變不拘所以為竒¶
¶
　　字能分隂陽方可美觀隂陽二字最難明淺言之只在¶
用墨肥瘦濃淡處深求之則在用筆矣¶
¶
　　撥提斷停翻換抝倒疊頓折掣迅澁藏側字有萬變只¶
此十六法色括無遺然一字有一字之勢古人落筆每¶
相其勢而消息之或拈其二三法或舍置三四法拈處¶
不見少舍處不見漏貴取之錯綜而運之顛倒使其字¶
無剰義無駢枝而後止然其要只是筆筆分得清又筆¶
<pb:KR3h0070_WYG_261-12b>¶
筆合得渾庻幾鋒鋒相向斯為妙耳此運筆法也至于¶
搦筆之法以外拓為主其中細㣲有昂懸活戻等法若¶
夫結搆則有簇展通反欹脱濃絲等法華亭當日原傳¶
三十二法蘇門體騐三十八年始得其奥云¶
¶
　　凡臨帖到數月之後工夫沉密之至則平日筆意反為¶
法所縛埋沒其中不昜出頭動筆輒更拙滯不得如意¶
必湏轉換一兩種帖庻前之所臨活變生動都從不經意¶
䖏瀟洒而出臨米字最能令筆活動飛舞為其筆筆分¶
<pb:KR3h0070_WYG_261-13a>¶
隂陽也隂陽在肥瘦向背䖏分别¶
¶
　　凡欲學書之人功夫分作三叚初叚要專一次叚要廣¶
大三叚要脱化每叚要三五年火候方足所謂初叚必¶
湏取古之大家一人以為宗主門庭一定脚根牢把朝¶
夕沉酣其中務使筆筆肖似使人望之即知是此種嫡¶
𣲖縱有鑒我謗我我只不為之動此叚功夫最難常有¶
一筆一畫數十日不能合轍者此䖏如觸墻壁全無入¶
路他人到此每每退歩灰心我到此心愈堅志愈猛功¶
<pb:KR3h0070_WYG_261-13b>¶
愈勤無休無歇一往直前乆之則自心手相應初叚之¶
難如此此後方許做中叚功夫取晉魏唐宋元明數十¶
種大家逐家臨摹數十日當其臨摹之時則諸家形模¶
時或引吾而去此時歩歩廽頭時時頋祖将諸家之字¶
㸃滴歸源庻幾不為所誘然此時終不能自作主張也¶
功夫到此倐忽又五七年矣此時是次叚功夫葢終叚¶
則無他法只是守定一家又時時出入各家無古無今¶
無人無我冩個不休冩到熟極之處忽然悟門大啟層¶
<pb:KR3h0070_WYG_261-14a>¶
層透入洞見古人精㣲奥妙我之筆底迸出天機來變¶
動揮洒囬頭視初時宗主不縛不脫之境方可以自成¶
一家矣到此又是五七年或十餘年終叚工夫止此矣¶
書雖小道果能上與羲獻齊驅為千古風雅不朽之士¶
亦非昜昜也學書者不可不知¶
¶
　　董先生每不喜臨閣帖亦不喜他人臨嘗云臨閣帖則¶
俗氣纒縛筆底終不能除或臨聖教序先生最怒怒其¶
為俗僧借徑¶
¶
<pb:KR3h0070_WYG_261-14b>¶
　　扁額横字書稍宜瘦長不宜扁濶¶
¶
　　直竪扁額髙懸七八丈或十餘丈者上字宜㣲大下字¶
宜㣲小仰看則不尖大字宜筆筆用力大字要看黑多¶
白少言用筆宜肥也¶
¶
　　題筆有身法右手撮左手托腰方能得勢¶
¶
　　毘陵有東第二字徑一尺五六寸乃𤣥宰扁額書真得¶
勢之字譲左側右者握筆之法也轉左側右者運腕之¶
勢也¶
¶
<pb:KR3h0070_WYG_261-15a>¶
　　淳化閣帖初刻係&KR0037;板銀錠搨余友吳天定家藏吳為¶
余嚴君述古公門人所居又相隣余朝夕得把玩後湖¶
廣胡去驕出一册見示乃二王草書生動變化余一見¶
即定為潭帖在淳化之上視其後欵果然邢子愿臨二¶
王草書得力于此¶
¶
　　淳化秘閣續帖内黄庭歐陽率更李太白書皆極妙太¶
白字天真豪放逼肖其為人¶
¶
　　余觀董先生刋帖戱鴻堂寳鼎齋來仲樓書種堂正續¶
<pb:KR3h0070_WYG_261-15b>¶
二刻鷦鷯舘孤鵞館紅綬軒海漚室青來館兼葭堂衆¶
香堂大來堂研廬帖十餘種又見襍刻十數種其中戱¶
鴻寳鼎為最先生生平學力皆在此兩種内其餘諸帖¶
妍&KR0896;各半而最劣者則來青及衆香也此二帖筆意酷¶
似楊彦冲疑其作偽也¶
¶
　　東書堂載歴代書家與淳化大同小異¶
¶
　　淳化帖在明朝惟陕西肅王府翻刻石搨最妙謂之肅¶
本從宋榻原本雙鈎勒石所費巨萬今市本相去天淵¶
<pb:KR3h0070_WYG_261-16a>¶
劉俊度徳倫各出一本見示明朝法帖大刻有鬱岡齋¶
乃王氏所刻停雲館乃文氏所刻鬱岡余童年曽一見之¶
不復記憶停雲則屡見于張玉立家其中黄庭蘭亭列¶
有多種而帖中所載宋元書家最詳又涿州馮相公家¶
刻快雪堂亦備載蘇米書採摭頗精人多未見於晋魏¶
歴代之書則十得四五耳至于董先生所刻戯鴻寳鼎¶
臨摹歴代大家及自書題跋精妙絶倫近則可掩鬱岡¶
逺則距諸淳化各種名帖之上誠希覯也¶
¶
<pb:KR3h0070_WYG_261-16b>¶
　　二王全帖十卷首幅刋右軍大令二像前六卷皆右軍¶
書後三卷皆大令書共一百七十餘帖雙鉤廓填可為¶
備美末一卷皆名賢題跋陳組綬伯玉周鍾介生二人¶
有跋乃金潭李氏所刻李為元明兩朝世家故能辦此¶
余曽不停手以乏米質之張氏合浦珠當在何日還也¶
凡用新筆先以滚水洗毫二三分膠腥敗毫為之一净¶
則剛健者遇滚水必軟熟與筆中柔毫為一類然後以¶
指攅圓不可令&KR0310;攅直不可令曲乾三四日後剔硯上¶
<pb:KR3h0070_WYG_261-17a>¶
垢去墨星新水濃研即以前乾筆飽蘸不可濡水仍深¶
二三分隨意作大小百餘字再以指攅圓攅直又聼乾¶
收貯臨用時量所用筆頭淺深以清水緩開如意中式¶
然後蘸墨此法傳自𤣥宰先生¶
¶
　　董用羊毫筆其頭甚長約一寸七八分又畧豐美所謂¶
毫毛甚茂但筆尖瘦耳此冩大行書筆也冩小楷小行¶
或㣲襍紫毫或竟用紫毫若論扁額亦用羊毫之大者¶
絶不用棕及猪毫¶
¶
<pb:KR3h0070_WYG_261-17b>¶
　　羊毫筆若能用得精熟大是不易毫雖極軟腕力却剛¶
則運用任意若毫剛手軟則格格不合矣¶
¶
　　羊毫筆極軟潤透冩字少者冩數十字多不過一二百¶
字未有不敗者若髙興操觚一往揮去及其揮就懸㸔¶
輙不得法此除當留心猛省亟速換筆務使筆手相應¶
始終無一惡筆書家有換筆法正指此也¶
¶
　　凡作書時几上當安筆七八枝或十餘枝若揮時稍不¶
如意即棄所握另換一枝萬勿姑息忍耐或惜買筆之¶
<pb:KR3h0070_WYG_261-18a>¶
費致留惡札于世¶
¶
　　凡欲作字先開筆開筆之法先㸃清水少歇又㸃如此¶
兩三次令水透毫然後取筆向乾浄硯上旋轉輕捺令¶
四面之毫無一絲不和又由淺入深令四面毫之潤處¶
無一絲之不齊酌字大小以分淺深若臨米縱冩小字¶
亦須深開方運用輕重如意也至于研墨㸃墨另有口¶
訣若冩畢亦有秘傳此學書第一要法也¶
¶
　　余雖𤣥宰門人初學書時其時祗臨肥本蘭亭不敢輙¶
<pb:KR3h0070_WYG_261-18b>¶
昜他帖三年後方臨董書羅大紘山居一則一年之後¶
又臨𤣥宰跋鄭超宗藏石田畫卷方有悟入自此臨官¶
奴帖又稍渉坡仙北海旋棄去遂轉學楊少師樂志論¶
一年又復有悟但嫌結體𦂳嚴無蕭疎之致又以舞鶴¶
賦為主如此數年遂臨二王全帖十册不停手不下座¶
者七月餘及臨畢之後作字反更拙陋無一筆如意余¶
私心恨之以為古之傳人皆天授余不能也擲筆不敢¶
作書者數月後又獵心復起取舊日所習再一虚心奮¶
<pb:KR3h0070_WYG_261-19a>¶
入覺此際較前大有不同毎一字中古人又開無限法¶
門與我相矚于静對之際若以精㣲相告者然後知古¶
人之妙未肯輕示後人必待後之學者眼力有一分則¶
見一分有十分然後見十分也是每字有數層悟入者¶
余乃今知之又歛我神氣淡我欣心臨顔臨栁又泛及¶
歐虞而寝食于禇者又復數月于宋之四家元之一家¶
及明之各家皆無所不窺而獨以米老為最又取從前¶
諸帖時時拈起廽旋往復此時屈指記之又不知費幾¶
<pb:KR3h0070_WYG_261-19b>¶
許嵗月矣然而終不能成一家書遂專業華亭誓以終¶
老焉¶
¶
　　吾鄉陸宫詹以書法名家雖率爾作應酬字俱不茍且¶
曰此即便是學字何得放過　陸公書類吳興實從北¶
海悟入客毎稱云似趙者公曰吾與趙同學李北海耳¶
吾鄉莫中江方伯書學右軍自謂得之聖教序然與聖¶
教序體小異其沉着逼古處當代名家未能或之先也¶
余每詢其所由公謙遜不肯應及余己邜試留都見右¶
<pb:KR3h0070_WYG_261-20a>¶
軍官奴帖真跡儼然莫公書始知公深于二王其子雲¶
卿亦工書¶
¶
　　董先生于明朝書家不甚許可或有推枝山者先生云¶
枝山止能作草頗不入格于文徴明但服其能畫不服¶
其書于邢米則唾之矣于黄于鄧稍&KR0170;許可¶
¶
　　文徴明長洲人其書學趙子昂歸田賦用筆雖勁所乏¶
者變化生動之氣¶
¶
　　祝允明書從二王草書得手下筆最圓勁有力縱横如¶
<pb:KR3h0070_WYG_261-20b>¶
意但每露俗氣又不善真行然即草書中亦能作數家¶
體其懐素一種類為世人借徑遂墮惡道甚至如請仙¶
筆遂使名手蒙譏真前輩罪人也¶
¶
　　徴明先生每日清晨冩楷書千文一遍然後㑹客作務¶
終身不間此亦執筆貴熟不可少間之意也¶
¶
　　豊南禺推明家書家宋仲温第一宋仲珩第二祝枝山¶
第三文徴明第四南禺未得古人口訣手授之真傳輕¶
于立論仲温書少飛動之勢但結體穏實何能窺見古¶
<pb:KR3h0070_WYG_261-21a>¶
人堂奥¶
¶
　　我明以邢子愿黄輝米仲詔董𤣥宰為四大家配唐之¶
歐虞禇薛宋之蔡蘇黄米然三人黄雖非董敵猶有可¶
觀邢米惡札敢與董雁行者以進賢冠故也董之蕭疎¶
簡逺出入晋魏直超唐宋之上三人祗堪北面敢相對¶
乎一時聾瞽推置真為有識者所笑¶
¶
　　董先生每云吾書無他竒但&KR1086;法髙秀為古今獨歩耳¶
心㤀手手㤀筆筆㤀法純是天真瀟洒¶
¶
<pb:KR3h0070_WYG_261-21b>¶
　　華亭之姪名尊聞者評先生書曰家太史結契瑯琊每¶
于酷類時還言神氣太鑠乏自然之韻迨無縛無脫鋒¶
藏機㤀始悠然暢志¶
¶
　　崇禎甲戌董先生年八十為禮部尚書加宫保以禮致¶
仕于家乙亥年八十一尚跋道徳經石刻古脫剛勁有¶
顔魯公之風八十三丁丑歿又八年國變¶
¶
　　董雖極意着力終無着力之迹蕭然自逺真所謂書中¶
仙子鄧太素黄慎軒則有力矣渇𩦸奔泉怒猊抉石古¶
<pb:KR3h0070_WYG_261-22a>¶
人有此種黄鄧可不愧¶
¶
　　黄輝四川南充縣人十七嵗中觧元十八嵗萬歴己丑¶
科進士授庻吉士性孤峭迂拙好閉戸静坐累月不㑹¶
一客每自矜貴不肯多冩索之者或經年不獲一字生¶
前一扇或數金羅西溪者慎軒同鄉人向余言先生作¶
字甚緩或刻許成一字或一字作輟數次然後成每日¶
冩字十餘幅即止不書家人每候其神馳之時輙去之¶
不令知慎軒間顧座後知其不滿數遂書之不已　黄¶
<pb:KR3h0070_WYG_261-22b>¶
慎軒與董為萬歴己丑同榜進士相傳慎軒能左手作¶
字未知果否慎軒號鐵菴得道死　黄為蜀之先逹其¶
書遜董今四川人誇之為明朝書家第一造董遜黄之¶
語煽惑俗子以訛傳訛信以為真甚至𡚶言右軍大令¶
尚出其下種種可笑其初意只欲推重本鄉之人以誇¶
耀一時遂不覺蹈瞽目之誚私意妄言安可廢公論哉¶
陳眉公之所有者董無所不有董之所有者陳未必盡¶
有右軍如龍北海如象其董陳之謂乎　劉玉少家藏¶
<pb:KR3h0070_WYG_261-23a>¶
眉公真跡頗多余昔婆娑其下見一白紙便面横書間¶
揮白羽扇五大字此欵極新　陳眉公執筆撮于指尖¶
内横擔又斜又扁不肯對客作書恐人盗其筆法此與¶
右軍執筆何如¶
¶
　　王寵字雅宜蘇州貢士其書古質但時露稚態臨帖未¶
熟也¶
¶
　　王五輯家見王穉登與項子京陸無從二柬作指頂大¶
字字體瘦硬中鋒運腕具蘭亭筆此等人今日豈昜得¶
<pb:KR3h0070_WYG_261-23b>¶
哉¶
¶
　　徐文長字法腕勁大類蘇黄然有學王草書又兼章草¶
然皆不佳也¶
¶
　　徐子仁號髯仙錦衣使者其人美髯肅宗喜之故號以¶
此其書𦂳腕在蘇黄之間當時指為名筆何也¶
¶
　　張瑞圖號二水閩人天啓宰相也其書從二王草書體¶
一變斬方有折無轉一切圓體都皆刪削望之即知為¶
二水然亦從結搆處見之筆法則未也¶
¶
<pb:KR3h0070_WYG_261-24a>¶
　　倪鴻寳書一筆不肯學古人只欲自出新意鋒稜四露仄逼¶
複叠見者驚呌竒絶方之歴代書家真天開蠶叢一線矣¶
黄石齋其竒不及鴻寳而孤傲岸異神骨磊落亦竒材¶
也¶
¶
　　王季重倪鴻寳皆浙人均有能書名兩人互相戱評其¶
字鴻寳戯王曰汝字如葫蘆躧髙橇其結體尖長撇&KR0900;¶
拖㳫也季重答倪曰我亦酬君五字曰刺菱翻觔斗言¶
其稜峭一一翻向外也二評皆確¶
¶
<pb:KR3h0070_WYG_261-24b>¶
　　范允臨王季重黄石齋倪鴻寳四人皆學董發筆抽掣¶
三法此三法中四人尚未能盡其底藴况他法乎¶
王遂東以中鋒學董形模拘𦂳所以可觀者以揺筆有¶
態也¶
¶
　　范允臨何偉然兩人學董然何之骨俗局小又遜范一¶
籌范大字最妙虎丘悟石軒三大字不在董下　何拘¶
拘則似趙范放放或雜黄皆十有一二者也¶
¶
　　王鐸字覺斯河南孟津人進士¶
¶
<pb:KR3h0070_WYG_261-25a>¶
　　夲朝初為吏部尚書其字以力為主淋漓滿志所謂能¶
觧章法者是也北京及山東西秦豫五省凡學書者以¶
為宗主雙白曰晋魏瀟疎工秀之致彼中人何能知之¶
洵北方之學哉　覺斯字一味用力彼必誤認鐵畫銀¶
鈎諸法所以魔氣甚大　畵家有南北𣲖書家不然然¶
在今日則誠有南北之異王雙白曰覺斯河南人横得¶
書家重名又為尊官故彼中之嚮往者衆耳所以北方¶
五省之人推覺斯為羲獻信耳信口不知書法為何物¶
<pb:KR3h0070_WYG_261-25b>¶
故胆大心粗妄加評論¶
¶
　　鄒臣虎初學書最服膺董先生及中鋒懸腕三年而成¶
成後乃詬詈不去口甚至斥為村學究書雙白與鄒㳺¶
甚乆知鄒之為人語余曰臣虎生平最嫉妬斷不欲人¶
掩其上故有此論晩年性氣稍和見董書則又讃歎不¶
已　常州古鼓樓上三吳第一樓乃衣白書也字徑二¶
尺七八寸妙極　鄒先生家藏顔魯公書真蹟一横卷¶
鄒得力于此生平不知臨幾百本余在毘陵史光庭出¶
<pb:KR3h0070_WYG_261-26a>¶
邹臨本見示錯落竒偉不知與真跡如何時董文友在¶
座云不甚相逺然先生止能倣此一家書不似董先生¶
臨摹古今各家為絶唱也後數日文友持真跡來果然¶
　臣虎年七十餘每日作書不輟或有規之者以為名¶
已成矣字已傳矣何岌岌乃爾臣虎答曰一日不書則¶
一日退一日執筆則一日進不進不退吾甚懼之况書¶
法原無止境耶(此至言也)¶
¶
　　王雙白髫年即㳺董門董先生歴逰南北雙白多從遊¶
<pb:KR3h0070_WYG_261-26b>¶
故筆法精深自謂得不傳之秘親書三十二字其中有¶
側筆取勢晋人不傳之秘十字設非雙白何以開我心¶
胸也¶
¶
　　吳易號素侯為𤣥宰客代筆起家巨萬仕中書皆𤣥宰¶
力也𤣥宰死後楚藩延素侯素侯住數年張獻忠破武¶
昌不知所終¶
¶
　　許元禮徽人文穆公之第四子𤣥宰為文穆㑹試所取¶
士𤣥宰避里人&KR0852;寓徽甚乆故元禮傳董筆法其字蹟¶
<pb:KR3h0070_WYG_261-27a>¶
頗相似亦饒勁體但落筆務求逼肖故反拘𦂳少駘蕩¶
自然之氣元禮字季履號蓮岫仙至太守¶
¶
　　祁豸佳字子祥浙江紹興人明末進士董先生遊杭住¶
湖上厯數月豸佳出其門董教以抽鋒運腕法故祁字¶
乍見之逼肖𤣥宰較許元禮稍覺駘蕩然味淺力薄細¶
看大相徑庭葢董從諸家融化衆法而後成祁則專守¶
一家所以含藴處少¶
¶
　　楊文驄字龍友學𤣥宰書形蹟雖似神骨全非葢落筆¶
<pb:KR3h0070_WYG_261-27b>¶
爛熟少生秀之趣楊與遂東子祥皆一家書¶
¶
　　董𤣥宰少時學北海又學米㐮陽二家盤旋最深故得¶
李十之二三得米十之五六生平無所不臨而得力則在¶
此今後學董者不得舍李米而竟取董也葢以董學董¶
終不似董也董中年方臨顔¶
¶
　　或云明四大書家一董二黄三米四蒋謂之南董北米¶
蜀黄黔蒋王季重云四家乃董黄蒋米季重為董門人¶
必有所㩀季重又答季研齋書云右軍以後歴代未有¶
<pb:KR3h0070_WYG_261-28a>¶
如董先生之秀逸者但稍有習氣耳或云明四大家一¶
董二祝三陳四鄧又王覺斯刻四大家帖一黄二董三¶
米四蒋又覺斯常欲削米而以已易之以上三評俱非¶
定論也毘陵王雙白云明朝止有一大家董先生是也¶
下此止可謂之名家總明朝書家計之其書法可與唐宋¶
匹號為名家者止有四人一鄧太素二鄒衣白三倪蘓門¶
四陳眉公葢鄧書得筆于米而天姿古勁有屈鐵之勢¶
如龍門之桐高百尺而無枝葢以骨勝所少者細筋耳¶
<pb:KR3h0070_WYG_261-28b>¶
又變化生動之態鄧無有焉至於鄒書則中鋒懸腕縈¶
廽剛勁㸃滴生致但局于顔又時傷瘦硬未閑變化耳¶
若倪書則筆法秀逸從董脫胎于歴代之法藴蓄宏深¶
而出之簡逺不似他人着力正是畫家逸品也若眉公¶
用筆甚活自成一家能于𦂳䖏用藏鋒其結構如松柯¶
繚繞有骨有趣從蘇脫胎一毫不覺此四人者皆亞于¶
董者也正似孔門有四哲耳以公論之董當為一大家¶
其名家四人一鄒二鄧三倪四陳此雙白語也羊山先¶
<pb:KR3h0070_WYG_261-29a>¶
生曰可謂定評矣臧孟循浙江人其生平不能詳¶
王無咎字藉茅起家進士由翰林出補江寕按察司覺¶
斯之子其書較之父又能泛及唐宋但筆筆束于法且¶
多俗氣搃之未得書家真訣也¶
¶
　　蒋如竒宜興人進士仕至臬司以二王草書行世歸家¶
後宦&KR0504;貧苦住城外小園一樓上其結體有法但欠變¶
化耳¶
¶
　　齊維藩亦善用筆但結體欹側有追險意未免反墮野¶
<pb:KR3h0070_WYG_261-29b>¶
狐或曰米老不欹側乎曰米老從古帖盤旋氣魄雄偉¶
結字磊落且一反一正相生無窮又曰勢竒而反正豈¶
一于怪誕之謂乎¶
¶
　　姑蘇韓古洲藏王右軍真跡内景經古洲自少至老臨¶
摹不倦自以為逼肖曽臨一本售之㤗興季宅得千餘¶
金季不能辨其偽也又臨一本送研齋余索視首數行¶
及尾幅皆以拭案見毁惟中幅宛然雖楷體而筆法實¶
有行草之意飛舞瀟洒絶不板重研齋評之曰落花飛¶
<pb:KR3h0070_WYG_261-30a>¶
絮何茫茫此語却妙可想見其真本風流誠希世之寳¶
也¶
¶
　　魏澤字洪逺年五十餘各處入幕洪逺四面用鋒筆不¶
是執定自謂得筆法傳王仔圖¶
¶
　　余友查士標字二瞻初學李北海後倣𤣥宰關帝廟碑¶
從此入董門庭然其跡畢竟類李康熈初來揚州遂學¶
南宫天馬十紙貞嬢蕪湖學記數種用筆駘盪不覊真¶
是時賢之俊但可惜落米窠臼祗恐未昜超脱耳¶
¶
<pb:KR3h0070_WYG_261-30b>¶
　　今時能書之士如趙宏小楷極佳寜國涇縣人¶
¶
　　劉上延字賔仲蕪湖人字蹟類𤣥宰病在過放又有時¶
杜撰王季重好之遂爾獲名¶
¶
　　汪彪字仲文休寜人初年在金陵廊下賣字朱之蕃顧¶
起元二先生好之為彪刻六種帖二公作叙¶
¶
　　廣陵書家有强惟良其結體平正而不得筆阮玉鉉雖¶
似得筆天骨又甚俗　强初從何偉然入門稍一渉董¶
即入黄入蘇旋入章草最後學顔魯公頗自雅俊但落¶
<pb:KR3h0070_WYG_261-31a>¶
筆拘𦂳終未窺見古人且最初于何法結習甚深未能¶
變化小楷學鍾紹京　阮從二王草書入門後遂學米¶
老十紙真嬢有鬱勃沉着之形其學平原碑體及虞歐¶
諸書大類算子小楷類姜立綱　强之結體正局也¶
極其造詣可以到趙文敏阮則跛偃矣雖極肖米而生¶
動之趣却少　强阮皆以力勝不能以韻勝或曰强似¶
有韻在筆墨畦逕之外出于生知非可學而得之結體¶
雅正有似乎韻實非韻也¶
¶
<pb:KR3h0070_WYG_261-31b>¶
　　杜仁峻學强之小楷而加以俗仲烺郭礎學阮者也俗¶
似阮其充拓不及阮滿庭芳結體類雅筆底纒縳終是¶
俗氣未除大抵此中以强為最所謂漢何如大時無英¶
雄遂爾横絶¶
¶
　　查二瞻之字近趣非趣也筆筆做作非天然之態汪湛¶
若之字近古非古也筆筆滯拙少瀟散之致¶
¶
¶
　　六藝之一録卷三百三¶
¶

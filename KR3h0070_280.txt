# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.079103
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 280
<pb:KR3h0070_WYG_280-1a>¶
　　欽定四庫全書¶
¶
　　六藝之一録卷三百二十二　　錢唐倪濤撰¶
¶
　　歴朝書譜¶
¶
　　梁¶
¶
　　沈約¶
¶
　　沈約字休文吴興武康人也篤志好學博通羣籍齊¶
恵文太子居東宮約管書記直永夀省校四部圖書¶
梁受禪封建昌縣侯尋加特進遷中軍將軍丹陽尹¶
<pb:KR3h0070_WYG_280-1b>¶
諡曰隠(南史)¶
¶
　　沈約吴興武康人也官至尚書令少家貧一意書史¶
燃膏繼晷晝夜不倦母恐其勞夜即滅燭約即以晝¶
之所讀夜輙誦之遂博通羣籍在齊為書記方齊恵¶
文太子在東宮延納多士乃特被親遇每入見日昃¶
方出時與蕭琛王融范雲任昉皆曳裾王門世稱其¶
賢俊為東陽太守至今東陽八詠之作猶著後仕梁¶
尤為器重約著述頗多撰四聲譜韻自謂有入神之¶
<pb:KR3h0070_WYG_280-2a>¶
妙作草字尤工大抵胸中所養不凡見之筆下者皆¶
超逸故善論書者以為胸中有萬卷書下筆自無俗¶
氣約其得之今御府所藏草書一　今年帖(宣和書譜)¶
¶
　　任昉¶
¶
　　任昉字彦昇樂安博昌人也梁武帝以為記室參軍¶
専主文翰尋轉祕書監自齊永元以来祕閣四部篇¶
卷紛雜昉手自讐校由是第目定焉出為新安太守¶
追贈太常諡曰敬(南史本傳)¶
¶
<pb:KR3h0070_WYG_280-2b>¶
　　竇臮述書賦評已見¶
¶
　　注云今見具姓名草書五行¶
¶
　　到沆¶
¶
　　到沆字茂灌彦之之孫彭城武原人幼聰敏五嵗時¶
父撝於屏風抄古詩沆請教讀一遍便能諷誦及長¶
善屬文工篆𨽻美風神任昉范雲皆與善終於北中¶
郎諮議參軍(南史本傳)¶
¶
　　陸倕¶
¶
<pb:KR3h0070_WYG_280-3a>¶
　　陸倕字佐公慧曉子吴郡吴人也少勤學善屬文所¶
讀一遍必誦於口嘗借人漢書失五行志四卷乃暗¶
寫還之略無遺脫累遷太常卿(南史)¶
¶
　　陸倕行草品下之中(韋續九品書人論)¶
¶
　　陸杲¶
¶
　　陸杲字眀霞吴郡吴人也少好學工書舅張融有髙¶
名杲風韻舉止頗類時稱曰無對日下惟舅與甥後¶
為光禄大夫諡質子(南史本傳)¶
¶
<pb:KR3h0070_WYG_280-3b>¶
　　竇臮述書賦評已見¶
¶
　　注云今見具姓名草書九行¶
¶
　　蕭子雲¶
¶
　　蕭子雲字景喬齊豫章文獻王嶷之子也善草𨽻為¶
時所重自云善效鍾元常王逸少而㣲變字體其書¶
迹雅為武帝所重帝嘗論書曰筆力遒駿心手相應¶
巧逾杜度羙過崔寔當與元常並驅争先其見賞如¶
此出為東陽太守百濟國使人至建鄴求書逄子雲¶
<pb:KR3h0070_WYG_280-4a>¶
為郡維舟將發使人於渚次候之望船三十許歩行¶
拜行前子雲遣問之答曰侍中尺牘之羙逺流海外¶
今日所求唯在名迹子雲乃為停舟三日書三十紙¶
與之獲金貨數百萬性吝自外答餉不書好紙好事¶
者重加賂遺以要酬答太清元年復為侍中國子祭¶
酒(南史本傳)¶
¶
　　梁蕭子雲字景喬晉陵人父嶷景喬官至侍中少善¶
行草小篆諸體兼備而剏造小篆飛白意趣飄然㸃¶
<pb:KR3h0070_WYG_280-4b>¶
畫之際若有騫舉妍妙至極難與比肩但少乏古風¶
抑居妙品故歐陽詢云張烏巾冠世其後逸少子敬¶
又稱絶妙但飛而不白蕭子雲輕濃得中蟬翼掩素¶
游霧崩雲可得而語其真草少師子敬晚學元常及¶
其暮年筋骨亦備名蓋當世舉朝效之其肥鈍無力¶
者悉非也今之謬賞十室九焉梁武帝擢與二王並¶
迹則若牝鷄仰於鸞鳯子貢賢於仲尼雖絶唱於彼¶
朝未曰陽春白雪以太清三年卒景喬𨽻書飛白入¶
<pb:KR3h0070_WYG_280-5a>¶
妙小篆行草章草入能(書斷)¶
¶
　　蕭子雲字景喬官至侍中善正𨽻行草小篆飛白而¶
正𨽻飛白尤工意趣飄然有騫舉之状而世多其草¶
字正𨽻初學王獻之晚學鍾繇乃能研二家之妙梁¶
武帝遂以為二王可以比迹亦雅為齊髙祖所重嘗¶
謂子雲書曰筆力勁俊心手相應巧逾杜度羙過崔¶
寔當與鍾繇並驅争先子特作草𨽻遂逼於鄉其見¶
賞如此嘗以飛白作一蕭字於建業壁間後人取其¶
<pb:KR3h0070_WYG_280-5b>¶
壁入南徐海&KR0008;室中以為竒觀至唐有李約復載歸¶
洛陽仁風里搆大厦以覆之目曰蕭齋張諗特為記¶
而序其事今御府所藏三草書千文正書進寫古文¶
啟顔回問孝(宣和書譜)¶
¶
　　袁昻書評見前¶
¶
　　李嗣真書後品列中中品論見前¶
¶
　　竇臮述書賦評已見¶
¶
　　注云今見正書具姓名啟共三十行又見草書六¶
<pb:KR3h0070_WYG_280-6a>¶
十餘紙¶
¶
　　崔備壁書飛白蕭字記己見前¶
¶
　　題蕭子雲書云唐太宗評蕭子雲書云行行如紆春¶
蚓字字若綰秋蛇今觀其遺跡信虚得名耳(東坡題跋)¶
今世所傳蕭子雲書或見之碑轉相拓搨刻深畫重¶
去真逺矣雖况以春蚓秋蛇人不謂過也麗正所藏¶
蓋自唐貞觀入録後散亡民間張河東初購得之五¶
代入江南李氏江南平始還内府今視其書與世間¶
<pb:KR3h0070_WYG_280-6b>¶
所聞異矣勁特挺拔更無後世俗態筆蹟健瘦縈絲¶
索鐡屈折盡妙不露筋絡求于纎瘦濃淡未嘗有遺¶
恨也昔傳子雲作筆心用胎髪故得纎細不失或疑¶
非兎毫不足稱勁是不然豐狐之柱路扈嘗用之但不¶
知胎毛非壯髪不知可用以作筆此余未之考也(廣川書跋)¶
蕭子雲五十二體書一卷(唐書藝文志)¶
¶
　　蕭特¶
¶
　　蕭特字世逹子雲子亦善草𨽻時人比之衛瓘衛恒¶
<pb:KR3h0070_WYG_280-7a>¶
武帝常使特書及奏帝曰子敬之迹不及逸少蕭特¶
之書遂逼於父位太子舍人海鹽令(南史蕭子雲集)¶
¶
　　簡文帝撰特墓誌云銀鈎之巧重世遹雋况此臨池¶
蟬輕露潤(梁簡文帝傳)¶
¶
　　竇臮述書賦評已見¶
¶
　　注云今見正行草書具姓名共有二十六紙¶
¶
　　陶𢎞景¶
¶
　　陶𢎞景字通眀丹陽秣陵人也幼有異操年四五嵗¶
<pb:KR3h0070_WYG_280-7b>¶
恒以荻為筆畫灰中學書及長讀書萬餘卷善琴棋¶
工草𨽻齊永眀十年辭禄止句曲山自號華陽陶隠¶
居人間書札即以隠居代名梁武早與之遊即位後¶
書問不絶大事諮詢時人謂為山中宰相贈大中大¶
夫諡貞白先生(南史本傳)¶
¶
　　陶𢎞景字通眀秣陵人隠居丹陽茅山善書師祖鍾¶
王采其氣骨然時稱與蕭子雲阮研等各得右軍一¶
體其真書勁利歐虞徃徃不如𨽻行入能(書斷)¶
¶
<pb:KR3h0070_WYG_280-8a>¶
　　陶𢎞景字通眀丹陽秣陵人也身長七尺四寸神采¶
聳秀有仙風道骨讀書萬餘卷善琴棋工草𨽻而行¶
書尤妙大率以鍾王為法骼力不至而逸氣有餘然¶
苦心篤志未嘗懈倦無紙墨則至於以荻畫灰苦恨¶
無書以為楷式則願作主書吏故其答武帝論書云¶
愚固博渉患未能精其刻意於學有至於此袁昻謂¶
其書如吴興小兒形雖未成長而骨體甚駿快李嗣¶
真亦云如麗景霜空鷹隼初擊俱以駿快稱今觀其¶
<pb:KR3h0070_WYG_280-8b>¶
書信乎其非虚言也𢎞景少得養生之道初為諸王¶
侍讀除奉朝請即上章辭禄止於句容之句曲山自¶
號華陽隠居辟榖導引老而童顔真神仙中人也後¶
贈中散大夫今御府所藏行書六楊瓊瑶密辭　華¶
陽洞天帖　屈畫帖　茅山帖　帶名帖　茅山仙¶
蹟(宣和書譜)¶
¶
　　袁昻書評見前¶
¶
　　庾肩吾書品列中之下¶
¶
<pb:KR3h0070_WYG_280-9a>¶
　　李嗣真書後品列中中品¶
¶
　　竇臮述書賦評已見¶
¶
　　注云今見具姓名正行書一十二行¶
¶
　　隠居書自竒世傳畫版帖及焦山瘞鶴銘皆其遺迹¶
(東觀餘論)¶
¶
　　阮研¶
¶
　　阮研字文機陳留人官至交州刺史善書其行草出¶
於大王甚精熟若飛泉交注奔競不息時稱蕭陶等¶
<pb:KR3h0070_WYG_280-9b>¶
各得右軍一體而此公筋力俱優比之於勇則披堅¶
執銳所向無前喻之於談則緩頬朶頤離堅合異有¶
李信王離之攻伐無子貢魯連之變通其𨽻則習於¶
鍾公風神稍怯庾肩吾云阮居今稽古窺衆妙之門¶
雖師王祖鍾終成别搆一法矣然遲速之對可方於¶
陸柬之則意此公性急亦猶枚臯文章敏疾長卿製¶
作淹遲各一時之妙也行草入妙𨽻書入能(書斷)¶
阮研字文機陳留人官止荆州刺史善書師王羲之¶
<pb:KR3h0070_WYG_280-10a>¶
書作行草尤卓絶若飛泉交注奔競不息當時蕭子¶
雲陶𢎞景輩謂各得羲之之一體然蕭子雲綿弱終¶
不迨研至於𨽻書則法鍾繇而風神所不及袁昻評¶
研書如貴胄失品次叢萃不能復排突英賢則研之¶
書亦不可謂無利鈍也今御府所藏草書三宰相帖¶
欣泰帖得書帖(宣和書譜)¶
¶
　　袁昻書評見前¶
¶
　　庾肩吾書品列上之下¶
¶
<pb:KR3h0070_WYG_280-10b>¶
　　李嗣真後書品列中上品¶
¶
　　竇臮述書賦評已見¶
¶
　　注云今見具姓名正行草書五十餘紙¶
¶
　　傅昭¶
¶
　　傅昭字茂逺北地靈州人普通五年為散騎常侍金¶
紫光禄大夫昭終日端居以書記為樂雖老不衰博¶
極古今無所遺失世稱為學府(南史本傳)¶
¶
　　竇臮述書賦評已見¶
¶
<pb:KR3h0070_WYG_280-11a>¶
　　注云今見具姓名草書一紙一十一行¶
¶
　　江蒨¶
¶
　　江蒨字彦標濟陽考城人也幼聰警讀書過口成誦¶
天監中遷光禄大夫諡肅(南史本傳)¶
¶
　　竇臮述書賦評已見¶
¶
　　注云今見具姓名行書一紙三行¶
¶
　　江禄¶
¶
　　江禄字彦遐蒨之弟幼篤學有文章工書善琴後為¶
<pb:KR3h0070_WYG_280-11b>¶
唐侯相(南史本傳)¶
¶
　　劉孝綽¶
¶
　　劉孝綽字孝綽本名冉小字阿士繪子彭城人也幼¶
聰敏七嵗能屬文兼善草𨽻自以書似父乃變為别¶
體後為秘書監¶
¶
　　王僧孺¶
¶
　　王僧孺字僧孺東海郯人也魏衛將軍肅八世孫幼¶
聰慧家貧嘗傭書以養母寫畢諷誦亦了工屬文善¶
<pb:KR3h0070_WYG_280-12a>¶
楷𨽻轉北中郎諮議參軍(南史本傳)¶
¶
　　王籍¶
¶
　　王籍字文海僧祐之子好學有才氣為詩慕謝靈運¶
後為唐侯相籍又甚工草書筆勢遒放蓋孔琳之流¶
亞也(南史本傳)¶
¶
　　庾肩吾書品列下之中¶
¶
　　竇臮述書賦評已見¶
¶
　　注云今見具姓名草書凡八行¶
¶
<pb:KR3h0070_WYG_280-12b>¶
　　王志¶
¶
　　王志字次道琅琊臨沂人祖曇首父僧䖍慈之弟也¶
天監九年為散騎常侍金紫光禄大夫志善藁𨽻當¶
時以為楷法齊遊擊將軍徐希秀亦號能書常謂志¶
為書聖¶
¶
　　竇臮述書賦評己見¶
¶
　　注云今見具姓名行書三帖共七行¶
¶
　　王彬¶
¶
<pb:KR3h0070_WYG_280-13a>¶
　　王彬字思文僧䖍子也好文章習篆𨽻與志齊名時¶
人為之語曰三真六草為天下寳梁天監中歴吏部¶
尚書祕書監(南史)¶
¶
　　王騫¶
¶
　　王騫字思寂本字𤣥成曇首曽孫騫梁武帝時為度¶
支尚書給事中贈金紫光禄大夫諡曰安(南史本傳)¶
神功元年鳯閣侍郎王方慶進遺蹟一卷有五代祖¶
騫書¶
¶
<pb:KR3h0070_WYG_280-13b>¶
　　王筠¶
¶
　　王筠字元禮一字徳柔僧䖍之孫也七嵗能屬文沈¶
約於郊居宅閣齋請筠為草木十詠書之壁簡文即¶
位為太子詹事其自序云余少好抄書老而彌篤雖¶
遇見瞥觀皆即疏記習與性成不覺筆倦幼年讀五¶
經愛左氏春秋凡三過五抄餘經及周官儀禮國語¶
爾雅山海經本草並再抄未嘗倩人假手並躬自抄¶
録大小百餘卷(南史本傳)¶
¶
<pb:KR3h0070_WYG_280-14a>¶
　　王筠字元禮瑯琊臨沂人官至太子詹事筠天資頴¶
悟自七嵗能屬文年十六為芍藥賦見者皆賞其竒¶
絶及長而學益工與從兄泰齊名一時如陳郡謝覽¶
弟舉亦有重譽人為之語曰謝有覽舉王有養炬炬¶
即泰養即筠並小字也尚書令沈約為當時辭宗每¶
慎許可見筠文必咨嗟吟詠以為己所不逮嘗作草¶
木十詠書於約郊居之壁不加篇題約謂人曰此詩¶
指物呈形無假題目一日從容啟梁髙祖曰晚来名¶
<pb:KR3h0070_WYG_280-14b>¶
家惟見王筠獨歩是約之所許蓋不誣矣遷中書舍¶
人掌東宫書記昭眀太子宴於元圃太子執筠之袖¶
撫劉孝綽之肩云所謂左把浮邱䄂右拍洪崖肩其¶
見重如此筠即僧䖍之孫僧䖍以書名世而筠於書¶
遂復有家傳之學尤喜手抄書史至寓目瞥觀皆即¶
疏記自是筆端復熟縱使不學亦自超詣尤工行書¶
然筠性淳厚不以藝能髙人故於書世罕其傳要是¶
王謝家風範自應度越流輩今御府所藏行書一至¶
<pb:KR3h0070_WYG_280-15a>¶
節帖(宣和書譜)¶
¶
　　栁惲¶
¶
　　栁惲字文暢世隆子河東解人也少有志行好學善¶
尺牘再為吴興太守(南史本傳)¶
¶
　　栁惲書縱横廓落大意不凡而徳體未備(梁武帝評書)¶
¶
　　朱異¶
¶
　　朱異字彦和吴郡錢塘人也居貧以傭書自業寫畢¶
便誦渉獵文史兼通雜藝博奕書算皆其所長沈約¶
<pb:KR3h0070_WYG_280-15b>¶
戯曰卿年少何乃不亷天下唯有文義棋書卿一時¶
將去太清二年為中領軍贈尚書右僕射(尚書本傳)¶
竇臮述書賦評已見¶
¶
　　注云今見具姓名草書一紙十三行¶
¶
　　徐僧權¶
¶
　　徐僧權東海人也東宫通事舍人領祕書以善書知¶
名(徐伯陽傳)¶
¶
　　庾黔婁¶
¶
<pb:KR3h0070_WYG_280-16a>¶
　　庾黔婁字子貞一字貞正易之子新野人少好學多¶
所講誦梁散騎侍郎(南史本傳)¶
¶
　　庾肩吾書品列下之上¶
¶
　　庾肩吾¶
¶
　　庾肩吾字慎之八嵗能賦詩初為晉安國王常侍王¶
命肩吾等十人抄撰衆籍豐其果饌號髙齋處士歴¶
江州刺史封武康縣侯贈中書令(南史本傳)¶
¶
　　肩吾書品論云余自少迄長留心兹藝敏手謝於臨¶
<pb:KR3h0070_WYG_280-16b>¶
池銳意同於削板(法書要録)¶
¶
　　庾肩吾字叔慎新野人官至度支尚書才華既秀草¶
𨽻兼善累紀専精徧探名法可謂贍聞之士也變態¶
殊妍多慚質素雖有竒尚手不稱情乏於精力文勝質¶
則史是之謂乎嘗作書品亦有佳致大寳元年卒肩¶
吾𨽻草入能子信亦工草書時有殷鈞范懐約顔協¶
等並善𨽻書有名於世(書斷)¶
¶
　　李嗣真書後品列下上品¶
¶
<pb:KR3h0070_WYG_280-17a>¶
　　殷鈞¶
¶
　　殷鈞字季和陳郡長平人仲堪五世孫也好學有思¶
理善𨽻書為當時楷法梁武帝時歴秘書丞啟校定¶
秘閣四部書又受詔料檢西省法書古迹列為品目¶
後為國子祭酒諡貞(南史)¶
¶
　　袁昻書評見前¶
¶
　　庾肩吾書品列中之上¶
¶
　　竇臮述書賦評見前¶
¶
<pb:KR3h0070_WYG_280-17b>¶
　　注云今見行草書兩帖共有一紙三行¶
¶
　　顔協¶
¶
　　顔協字子和琅琊臨沂人也博渉羣書工於草𨽻飛¶
白時吴人范懐約能𨽻書協學其書殆過真也荆楚¶
碑碣皆協所書湘東王出鎮荆州以為記室(南史本傳)¶
¶
　　范懐約¶
¶
　　范懐約吴郡人梁東宫侍書(述書賦注)¶
¶
　　庾肩吾書品列中之中¶
¶
<pb:KR3h0070_WYG_280-18a>¶
　　正書宜以殷鈞范懐約為主方正循紀修短合度(庾元¶
威論書)¶
¶
　　殷鐡石¶
¶
　　殷鐡石梁大同中武帝勅周興嗣撰千字文使鐡石¶
模次羲之之迹以賜八王(武平一徐氏法書記)¶
¶
　　東坡詩云巳將鐡石充逸少自注云法帖大王書中¶
有殷鐡石字¶
¶
　　孔敬通¶
¶
<pb:KR3h0070_WYG_280-18b>¶
　　孔敬通梁大同中東宫學士創反左書又能一筆草¶
書一行一斷婉約流利特出天性頃来莫有繼者(庾元¶
威論書)¶
¶
　　庾肩吾書品列下之中¶
¶
　　蕭㡬¶
¶
　　蕭㡬字徳𤣥齊曲江公遥欣子也年十嵗能屬文好¶
學善草𨽻書為新安太守(梁書本傳)¶
¶
　　蕭賁¶
¶
<pb:KR3h0070_WYG_280-19a>¶
　　蕭賁字文奐齊竟陵王子良之孫也能書善畫(南史本傳)¶
¶
　　蕭駿¶
¶
　　蕭駿字徳款長沙王懿之孫也善草𨽻工文章位尚¶
書殿中郎起武將軍封南安侯(南史本傳)¶
¶
　　蕭挹¶
¶
　　蕭挹梁中書殿中郎智藏法師碑普通三年蕭繹撰¶
銘蕭㡬作叙挹書世號三蕭碑其字畫粗可佳(集古録)¶
¶
　　蕭挹雖不以書名世其小楷猶有鍾王遺範(東觀餘論)¶
¶
<pb:KR3h0070_WYG_280-19b>¶
　　韋仲¶
¶
　　韋仲京兆人善飛白在湘東王府為中兵參軍(南史顔協¶
傳)¶
¶
　　王融古今雜體六十四書湘東王遣沮陽令韋仲定¶
為九十一種功曹謝善勛増其九法合成百體書(庾元¶
威論書)¶
¶
　　謝善勛¶
¶
　　謝善勛㑹稽人能為八體六文方寸千言為湘東王¶
<pb:KR3h0070_WYG_280-20a>¶
録事參軍飲酒至數斗醉後輙張眼大罵時謂之謝¶
方眼(南史顔協傳)¶
¶
　　張孝秀¶
¶
　　張孝秀字文逸南陽宛人也徙居尋陽建安王召為¶
别駕去職居東林寺孝秀善談論工𨽻書凡諸藝能¶
莫不明習普通三年卒(南史本傳)¶
¶
　　劉慧斐¶
¶
　　劉慧斐字宣文彭城人也少好學能屬文起家梁安¶
<pb:KR3h0070_WYG_280-20b>¶
成王法曹行參軍後不仕居東林寺慧斐尤明釋典¶
工篆𨽻手寫佛經二千餘卷(南史本傳)¶
¶
　　庾元威¶
¶
　　其論書云余經為正階侯書十牒屏風作百體間以¶
采墨當時衆所驚異復於屏風上作雜體篆二十四¶
種(太平御覽)¶
¶
　　王克¶
¶
　　王克瑯琊人梁尚書僕射(述書賦注)¶
¶
<pb:KR3h0070_WYG_280-21a>¶
　　竇臮述書賦評已見¶
¶
　　注云今見具姓名草書四行有胡昻印尾¶
¶
　　程曠平¶
¶
　　程曠平書如鴻鵠髙飛弄翅頡頏(梁武帝評書)¶
¶
　　李巖之¶
¶
　　李巖之書如鏤金素月屈玉自照(梁武帝評書)¶
¶
　　顔倩¶
¶
　　顔倩書如貧家果實無妨可愛少乏珍羞(梁武帝評書)¶
¶
<pb:KR3h0070_WYG_280-21b>¶
　　斛斯彦明¶
¶
　　李嗣真書品列下上品¶
¶
　　吴休尚¶
¶
　　庾肩吾書品列中之中¶
¶
　　施方泰¶
¶
　　庾肩吾書品列中之中¶
¶
　　王崇素¶
¶
　　庾肩吾書品列中之下¶
¶
<pb:KR3h0070_WYG_280-22a>¶
　　丁覘¶
¶
　　丁覘善𨽻書時人云丁真永草(書斷)¶
¶
　　梁孝元前在荆州有丁覘者洪亭民爾頗善屬文殊¶
工草𨽻孝元書記一皆使典之軍府輕賤多未之重¶
耻令子弟以為楷法時云丁君十紙不敵王褒數字¶
孝元嘗遣典籖恵編送文章示蕭祭酒祭酒問曰君¶
王比賜書翰及寫詩筆殊為佳手姓名為誰那得都¶
無聲聞編以實答子雲歎曰此人後生無比遂不為¶
<pb:KR3h0070_WYG_280-22b>¶
世所稱亦是竒事於是聞者少復刮目稍仕至尚書¶
儀曹郎末為晉安王侍讀隨王東下及西臺䧟沒簡¶
牘湮散丁亦尋卒於揚州前所輕者後思一紙不可¶
得矣(顔氏家訓)¶
¶
　　滿騫¶
¶
　　滿騫富陽人押署如磐石卧虎(述書賦)¶
¶
　　唐懐充¶
¶
　　王羲之破𦍑帖有唐懐充跋(寳章待訪録)¶
¶
<pb:KR3h0070_WYG_280-23a>¶
　　沈熾文　姚懐珍　范𦙍祖　陳廷祖¶
¶
　　沈熾文姚懐珍武康人范𦙍祖順陽人陳廷祖長城¶
人(述書賦注)¶
¶
　　梁武帝好圖書天監中勅朱异徐僧權唐懐充姚懐¶
珍沈熾文㭊而裝之更加題檢(張懐瓘二王書録)¶
¶
　　魏晉以来法書梁御府藏之皆是沈熾文等題名於¶
首尾紙縫間(東觀餘論)¶
¶
　　楊法象　丁道矜¶
¶
<pb:KR3h0070_WYG_280-23b>¶
　　楊法象丁道矜舊刻洛神賦有普通三年正月徐僧¶
權楊法象滿騫丁道矜唐懐充等題名(袁泰家藏舊刻跋)¶
¶
　　孫文韜¶
¶
　　道士孫文韜一名韜字文藏㑹稽郯縣人陶貞白弟¶
子也其書初學楊許後學大王殊有深分有所書九¶
錫碑及舊館壇碑在茅山(書史㑹要)¶
¶
　　徐勉¶
¶
　　徐勉字修仁東海郯人也天監六年遷吏部尚書勉¶
<pb:KR3h0070_WYG_280-24a>¶
既嫻尺牘兼善辭令雖文案堆積坐客充滿應對如¶
流手不停筆授特進光禄大夫歴侍中中衛軍諡簡¶
肅(南史)¶
¶
　　袁峻¶
¶
　　袁峻字孝髙陳郡陽夏人早孤篤志好學家貧無書¶
每從人假借必皆抄寫自課日五十紙紙數不登則¶
不止梁武帝時除散騎侍郎直文徳學士省抄史記¶
漢書各為二十卷(南史)¶
¶
<pb:KR3h0070_WYG_280-24b>¶
　　王泰¶
¶
　　王泰字仲通慈之子也少好學手所抄寫二千餘卷¶
梁天監元年為秘書丞自齊永元之末後宮火延燒¶
秘書書圖散亂殆盡泰表校定繕寫髙祖從之為吏¶
部尚書諡夷(南史)¶
¶
　　紀少瑜¶
¶
　　紀少瑜字幼瑒丹陽秣陵人也嘗夢陸倕以一束青¶
鏤管筆授之其文因此遒進少瑜羙容貎工藁草到¶
<pb:KR3h0070_WYG_280-25a>¶
溉曰此人有大才而無貴仕後除武陵王記室叅軍¶
(南史)¶
¶
　　劉沈¶
¶
　　劉沈字茂瀣彭城武原人官至殿中侍郎羙風神工¶
篆𨽻(書史㑹要)¶
¶
　　兒珪之¶
¶
　　桐柏山金庭觀碑永元三年沈約撰兒珪之正書¶
¶
　　劉靈¶
¶
<pb:KR3h0070_WYG_280-25b>¶
　　大同十年重立羊祜碑劉靈正書¶
¶
　　陳¶
¶
　　蔡景歴¶
¶
　　蔡景歴字茂世濟陽考城人也少俊爽善尺牘工草¶
𨽻陳武帝素聞其名以書要之景歴對使人答書筆¶
不停輟帝得書欽賞後至度支尚書禎眀二年重贈¶
侍中中撫軍將軍諡忠敬(南史本傳)¶
¶
　　蔡景歴字茂世官至侍中景歴少俊爽不羣有孝行¶
<pb:KR3h0070_WYG_280-26a>¶
家貧不廢讀書深逹事機輔佐時主以能稱初客游¶
京口髙祖鎮朱方聞景歴名以書要之景歴對使人¶
答書筆不停輟文不重改詞翰俱妙髙祖甚加欽賞¶
景歴善尺牘工草𨽻任樸適俗而復不拘窘其為文¶
辭則不尚雕靡而長於叙事應機敏速於字法亦如¶
之有文集三十卷行於世亦可知其所得宜其立朝¶
有足觀者今御府所藏草書一寂然帖(宣和書譜)¶
¶
　　竇臮述書賦評己見¶
¶
<pb:KR3h0070_WYG_280-26b>¶
　　注云今見具姓名行草書三紙¶
¶
　　蔡徴¶
¶
　　蔡徴字希祥濟陽考城人陳中書令陳亡入長安乆¶
之除太常丞歴尚書户部儀曹郎轉給事郎(南史本傳)¶
蔡徵字希祥濟陽考城人侍中景歴之子官至左民¶
尚書後主器其才令十日一徃東宮徵每見太子必¶
陳說古今得失皆切時務遷中書令徵羙風姿談辨¶
如傾河縉紳戚里朝廷憲章風俗户口山川土地問¶
<pb:KR3h0070_WYG_280-27a>¶
無不知然亦留心翰墨蓋當時以書著名者甚鮮如¶
蕭乾得子雲之法徵之父景歴亦以善𨽻書稱於世¶
及觀徵讀經品草書筆力遒勁頗合規矩豈非箕裘¶
之習歟今御府所藏草書一讀經帖(宣和書譜)¶
¶
　　竇臮述書賦評見¶
¶
　　注云今見具姓名草書二紙¶
¶
　　徐陵¶
¶
　　徐陵字孝穆東海郯人也封建昌縣侯後主即位遷¶
<pb:KR3h0070_WYG_280-27b>¶
左光禄大夫太子少傅贈特進(南史本傳)¶
¶
　　竇臮述書賦評已見¶
¶
　　注云今見正書帶名啟一紙¶
¶
　　周𢎞讓¶
¶
　　周𢎞讓汝南安成人也性簡素博學多通陳天嘉初¶
以白衣領太常卿光禄大夫(南史本傳)¶
¶
　　𢎞讓善𨽻書寫蔡邕勸學篇及古詩以遺文育(南史周文¶
育傳)¶
¶
<pb:KR3h0070_WYG_280-28a>¶
　　竇臮述書賦評己見¶
¶
　　注云今見草書七行有胡昻押尾¶
¶
　　侯安都¶
¶
　　侯安都字成師始興曲江人也工𨽻書能鼓琴渉獵¶
書傳為五言詩兼善騎射封桂陽郡公除征南大將¶
軍江州刺史(南史)¶
¶
　　趙知禮¶
¶
　　趙知禮字齊旦天水隴西人也渉獵文史善𨽻書髙¶
<pb:KR3h0070_WYG_280-28b>¶
祖引為書記知禮為文贍速每占授軍書下筆便就¶
封始平縣伯領前軍將軍贈侍中諡曰忠(陳書本傳)¶
¶
　　孫瑒¶
¶
　　孫瑒字徳璉吴郡吴人也博渉經史尤便書翰仕梁¶
累遷巴州刺史既而歸陳為五兵尚書領左軍將軍¶
諡曰桓(南史本傳)¶
¶
　　顧野王¶
¶
　　顧野王字希馮吴郡吴人也幼好學長而徧觀經史¶
<pb:KR3h0070_WYG_280-29a>¶
蟲篆竒字無所不通為黄門侍郎光禄卿贈秘書監¶
右軍將軍撰玉篇三十卷(南史本傳)¶
¶
　　竇臮述書賦評己見¶
¶
　　注云今見具姓名草書二紙¶
¶
　　謝嘏¶
¶
　　謝嘏字含茂陳郡陽夏人也風神清雅頗善屬文光¶
大元年遷中書令贈侍中諡光子(陳書本傳)¶
¶
　　竇臮述書賦評己見¶
¶
<pb:KR3h0070_WYG_280-29b>¶
　　注云今見具姓名草書三紙¶
¶
　　庾持¶
¶
　　庾持字允徳潁川鄢陵人篤志好學尤善書記以才¶
藝聞世祖為吴興太守持掌書翰光大中領歩兵校¶
尉贈光禄大夫持善字書屬辭好為竒字(陳書本傳)¶
¶
　　張正見¶
¶
　　張正見字見頤清河東武城人也幼好學有清才年¶
十三獻頌簡文深贊賞之髙祖即位累遷通直散騎¶
<pb:KR3h0070_WYG_280-30a>¶
侍郎(陳書本傳)¶
¶
　　李嗣真後書品列下下品¶
¶
　　蕭乾¶
¶
　　蕭乾字思惕蘭陵人也祖嶷齊豫章文獻王乾容止¶
雅正性恬簡善𨽻書得叔父子雲之法世祖授五兵¶
尚書諡静子(陳書)¶
¶
　　蕭引¶
¶
　　蕭引字叔休南蘭陵人善𨽻書為當時所重髙宗常¶
<pb:KR3h0070_WYG_280-30b>¶
披奏事指引署名曰此字筆趣翩翩似鳥之欲飛引¶
謝曰此乃陛下假其羽毛耳¶
¶
　　陸繕¶
¶
　　陸繕字士繻吴郡吴人也幼有志尚以雅正知名太¶
建中遷左僕射贈特進諡安子(南史)¶
¶
　　陸繕字士繻吴郡人也父倕在梁為御史中丞繕以¶
世胄補官至中書侍郎陳有天下録用舊臣累遷至¶
左僕射謚曰安繕儀表秀頴周旋中規歩趨可法當¶
<pb:KR3h0070_WYG_280-31a>¶
時東宫暨諸王咸取則焉其作字故亦象其為人之¶
可喜也大抵人心不同書亦如之顔真卿之筆凛然¶
如社稷臣虞世南之筆卓乎如廊廟之器以至王僧¶
䖍之字若王謝家子弟是豈獨由升入之學其性以¶
成之也固有自矣觀繕草字風度亦可以見其人物¶
之飄逸云今御府所藏草書一稽古帖(宣和書譜)¶
¶
　　袁憲¶
¶
　　袁憲字徳章陳郡陽夏人幼聰敏後主時為尚書僕¶
<pb:KR3h0070_WYG_280-31b>¶
射入隋授昌州刺史諡曰簡(陳書本傳)¶
¶
　　竇臮述書賦評己見¶
¶
　　注云今見草書兩行有胡昻印尾¶
¶
　　沈君理¶
¶
　　沈君理字仲倫吴興人也宣帝以君理女為皇太子¶
妃賜爵望蔡縣侯位侍中尚書右僕射贈開府儀同¶
三司諡貞憲(南史)¶
¶
　　李嗣真書後品列下下品¶
¶
<pb:KR3h0070_WYG_280-32a>¶
　　竇臮述書賦評己見¶
¶
　　注云今見具姓名草書一紙¶
¶
　　沈君理行𨽻品中之下(韋續九品書人論)¶
¶
　　毛喜¶
¶
　　毛喜字伯武滎陽陽武人也少好學善草𨽻宣帝為¶
驃騎將軍喜領中記室府朝文翰皆喜辭也封東昌¶
縣侯至徳中為南安内史(南史本傳)¶
¶
　　毛喜字伯武官至侍中喜少好學師古雅為髙祖所¶
<pb:KR3h0070_WYG_280-32b>¶
知及鎮京口命喜與髙宗俱往江陵仍勅髙宗曰汝¶
至西朝可咨禀毛喜至髙宗初為驃騎將軍仍以喜¶
為府諮議叅軍領中記室府中文翰皆喜詞也喜於¶
翰墨間尤得名善草𨽻落筆峻激略無滯思其奔放¶
超絶處論者以比平郊逸驥晚景飛隼其亦善取况¶
者也今御府所藏草書一從軍帖(宣和書譜)¶
¶
　　竇臮述書賦評己見¶
¶
　　注云今見具姓名草行書共有四紙¶
¶
<pb:KR3h0070_WYG_280-33a>¶
　　江總¶
¶
　　江總字總持濟陽考城人也幼聰敏及長博學有詞¶
采禎明二年進號中權將軍入隋為上開府(陳書本傳)¶
江總字緫持濟陽考城人官至尚書令總七嵗而孤¶
依外氏吴平光侯蕭勵家而勵尤所鍾愛嘗謂總曰¶
爾操行殊異神采英拔後之知名當出吾右及長果¶
好學能屬文作行草為時獨歩以詞翰兼妙得名有¶
文集三十卷行於世焉今御府所藏行書一餘姚帖¶
<pb:KR3h0070_WYG_280-33b>¶
(宣和書譜)¶
¶
　　竇臮述書賦評己見¶
¶
　　注云今見具姓名草書一紙三行¶
¶
　　蔡凝¶
¶
　　蔡凝字子居濟陽考城人羙容止博渉經傳有文辭¶
尤工草𨽻陳後主嗣位為給事黄門侍郎尋遷信威¶
晉熙王府長史(南史本傳)¶
¶
　　蔡凝字子居以名公子選尚髙宗女信義公主拜駙¶
<pb:KR3h0070_WYG_280-34a>¶
馬都尉幼警悟聞見必曉而風儀俊邁容止詳雅好¶
儒學博渉經傳喜為文辭善草𨽻而行書尤擅一時¶
凝家世貴顯又身為國壻既不為膏梁紈綺所移而¶
字畫秀潤風致尚可以追歩晉人書法至陳故亦少¶
變如凝刻意字學為時推許豈易得哉官至中書侍¶
郎晉陵太守今御府所藏行書一明希帖(宣和書譜)¶
¶
　　謝貞¶
¶
　　謝貞字元正陳郡陽夏人晉太傅安之九世孫也幼¶
<pb:KR3h0070_WYG_280-34b>¶
聰敏年十三善左氏春秋工草𨽻蟲篆再遷南平王¶
友(南史本傳)¶
¶
　　鄭㐰¶
¶
　　鄭㐰失其世系官至東宫洗馬幼通經史尤善草字¶
深慕鍾王之法而得其㫖觀其用筆俯仰屈折而筋¶
力有餘蓋論書者以謂豐力多筋者聖無力無筋者¶
病而㐰亦頗知其要處也又如㐰意喜用秃筆豈其¶
鋒藏韻古而至是耶抑又出其一時之意耶嘗聞漢¶
<pb:KR3h0070_WYG_280-35a>¶
蕭何用秃筆書為時所重王僧䖍用之而風韻不減¶
是亦其得之於心者㐰固不擇紙筆皆得如意也今¶
御府所藏草書一民務帖(宣和書譜)¶
¶
　　伏知道¶
¶
　　伏知道昌平人陳鎮北長史(述書賦注)¶
¶
　　竇臮述書賦評己見¶
¶
　　注云今見具姓名草書三紙　知道善草書(書小史)¶
¶
　　賀朗¶
¶
<pb:KR3h0070_WYG_280-35b>¶
　　賀朗㑹稽人陳秘書監(述書賦注)¶
¶
　　竇臮述書賦評巳見¶
¶
　　注云今見具姓名行書三紙　朗善行書(書小史)¶
¶
　　蔡聖¶
¶
　　蔡聖陳人正及草行品中之下(韋續九品書人論)¶
¶
　　韋霈¶
¶
　　正徳丙子余以應試始至南畿若清凉牛首靈谷雨¶
花臺及聚寳門外諸勝處無不遊而攝山則未一到¶
<pb:KR3h0070_WYG_280-36a>¶
嘉靖癸夘嵗得交於雲浦盛君君雅有棲山之志寄¶
余棲霞二大字圍竟五尺許妙甚然無書者姓名或¶
是蔡君謨筆甲子之嵗偶得棲霞寺碑乃陳韋霈書¶
後為宋僧懐則翻刻字畫全擬懐仁集右軍書體而¶
篆額題刻云僧有朋暇日雨牕因手製成冊是嵗乙¶
丑九月霜降後三日謝湖老嬾漫記於嘉趣堂(珊瑚網)¶
¶
　　釋智永¶
¶
　　陳永興寺僧智永㑹稽人師逺祖逸少歴紀専精攝¶
<pb:KR3h0070_WYG_280-36b>¶
齊升堂真草惟命夷途良轡大海安波㣲尚有道之¶
風半得右軍之肉兼能諸體於草最優氣調下於歐¶
虞精熟過於羊薄智永章草草書入妙𨽻入能(書斷)¶
釋智永㑹稽人也晉右將軍王羲之之裔學書以羲¶
之為師法筆力縱横真草兼備綽有祖風初勵志書¶
札起樓於所居之側因自誓曰書不成不下此樓後¶
果大進為一時推重而求其書者縑素牋紙堆案盈凡¶
先後積壓塵為之生又户外之屨常滿賔客造詣門¶
<pb:KR3h0070_WYG_280-37a>¶
閾穿穴以鐡固其限故人號曰鐡門限所用筆退即¶
投大甕中嵗久即貯數甕自為銘以瘞之當是時詩¶
人有以筆塜對墨池者嘗作心成頌以示字法又作¶
真草千文傳於世學者率摹倣焉今御府所藏二十¶
有三草書常侍帖叅軍帖故舊帖至通法師帖春雨¶
帖千文文臨王羲之言讌帖章草月儀獻嵗帖千文文¶
小字千文(宣和書譜)¶
¶
　　智楷¶
¶
<pb:KR3h0070_WYG_280-37b>¶
　　智永兄智楷亦工草(書斷)¶
¶
¶
¶
¶
¶
¶
¶
　　六藝之一録卷三百二十二¶
¶

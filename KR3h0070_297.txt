# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.309642
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 297
<pb:KR3h0070_WYG_297-1a>¶
　　欽定四庫全書¶
¶
　　六藝之一録卷三百三十九　　錢唐倪濤撰¶
¶
　　歴朝書譜二十九¶
¶
　　宋¶
¶
　　蔡襄¶
¶
　　蔡襄字君謨興化軍人也官至端明殿學士博古尚¶
氣節居諫垣樂言事初范仲淹被逐余靖尹洙歐陽¶
修以極論援救坐是皆罪貶襄於是作四賢詩以高¶
<pb:KR3h0070_WYG_297-1b>¶
其風天下咸誦之工字學力将求配古人大字鉅數¶
尺小字如豪髪筆力位置大者不失結密小者不失¶
寛綽至於科斗篆籀正𨽻飛白行草章草顛草靡不¶
臻妙而尤長於行在前輩中自有一種風味筆甚勁¶
而姿媚有餘仁祖深愛其書嘗御製元舅隴西王李¶
用墓銘詔襄書之已而學士撰温成皇后銘文又詔¶
襄書而襄辭曰此待詔職也儒者之工書所以自遊¶
息而已仁祖亦不强之人謂古今能自重其書者唯¶
<pb:KR3h0070_WYG_297-2a>¶
王獻之與襄耳襄遊戲茗事間有前後茶録復有茘¶
枝譜世人摹之石自珍其書以謂有翔龍舞鳳之勢¶
識者不以為過而復推為本朝第一也論者以謂真¶
行簡劄今為第一正書為第二大字為第三草書為¶
第四其確論歟今御府所藏正書三　南郊慶成詩¶
茶録　還潁詩¶
¶
　　集古録序¶
¶
　　蔡君謨既為余書集古録序刻石其字尤精勁為世¶
<pb:KR3h0070_WYG_297-2b>¶
所珍余以鼠鬚栗尾筆銅緑筆格大小龍茶惠山泉¶
等物為潤筆君謨大笑以為太清而不俗後月餘有¶
人遺余以清泉香餅一篋者君謨聞之歎曰香餅來¶
遲使我潤筆獨無此一種物兹又可笑也(歐陽修歸田録)¶
¶
　　茶録跋¶
¶
　　善為書者以真楷為難而真楷又以小字為難羲獻¶
以來遺蹟見於今者多矣小楷惟樂毅論一篇而已¶
今世俗所傳出故高紳學士家最為真本而㫁裂之¶
<pb:KR3h0070_WYG_297-3a>¶
餘僅存者百餘字爾此外吾家率更所書温彦博墓¶
銘亦為絶筆率更書世固不少而小字亦止此而已¶
以此見前人於小楷難工而傳於世者少而難得也¶
君謨小字新出而傳者二集古録目序横逸飄發而¶
茶録勁實端嚴為體雖殊而各極其妙蓋學之至者¶
意之所到必造其精予非知書者以接君謨之論乆¶
故亦麤識其一二焉治平甲辰(歐陽文忠公集)¶
¶
　　余所見茶録凡數本暮年乃見絹本豈非自喜此作¶
<pb:KR3h0070_WYG_297-3b>¶
亦如右軍之於禊帖屢書不一書乎公吏事尤高發¶
奸摘伏如神而掌書吏輒竊公藏藁不加罪亦不窮¶
治意此吏有蕭翼之癖與其他作奸犯科者不同耶¶
可發千古一笑淳祐壬子十月望日克荘書時年六¶
十六(後村集)¶
¶
　　蔡端明書評者謂其行草第一正書第二然宣和書¶
譜載御府所藏獨有正書三種豈不足於行草耶歐¶
公云前人於小楷難工故傳於世者少而難得君謨¶
<pb:KR3h0070_WYG_297-4a>¶
小字新出而傳者二謂集古録序及龍茶録也端明亦¶
云古之善書者必先楷法漸至行草某近年麤知其¶
意而力已不及觀此則其行草雖工而小楷尤為難¶
得當時御府所收僅有三種而茶録在焉蓋此書尤¶
當時所貴嘗刻石傳世數百年來石本已不易得况¶
真蹟乎侍御王公敬止不知何縁得此間以示余蓋¶
希代之珍也按公以慶厯四年為福建轉運進小龍¶
茶時年三十有四後三年入修起居注選進此録後¶
<pb:KR3h0070_WYG_297-4b>¶
知福州失去藏藁懐安令樊紀購得刋行當是至和¶
二年再知福州時至治平元年始定正重書相距皇¶
祐又十餘年公年五十有三遂卒晦菴評蔡書謂嵗¶
有蚤暮力有深淺公書至是蓋無遺法矣元人盧貴¶
純跋云歐公最愛公書而此書晩出惜不及見余按¶
歐公云集古録序横逸飄發而茶録勁實端嚴結體¶
雖殊各極其妙則此書必嘗入其品題矣且後題治¶
平甲辰即元年重書之嵗也又按劉後村云茶録凡¶
<pb:KR3h0070_WYG_297-5a>¶
見數本則當時所書宜不止此此帖南渡後嘗為蔡¶
修齋所藏修齋永嘉人名範字遵甫幼學尚書之子¶
仕終吏部侍郎嘗官閩中與端明家通譜因得此帖¶
不知即御府藏本或後村所見諸本今不可考矣元¶
人題語二十餘皆記修齋之孫宗文授受收藏之故¶
而不及書之本末余因書其大略如右其詳則俟博¶
雅君子(甫田記)¶
¶
　　蔡君謨茶録真蹟一卷原係王敬止故物後入嚴分¶
<pb:KR3h0070_WYG_297-5b>¶
宜家小楷真謹紙墨如新故文徵仲太史極稱賞之¶
北宋四名家書法君謨稱首此真可寶者矣丑按歐¶
陽公墓誌銘君謨享年五十有六以治平四年卒徵¶
仲跋語並誤(書畫舫)¶
¶
　　永城縣學記跋¶
¶
　　嚮時蘇子美兄弟以行草稱自二子亡而君謨書特¶
出於世君謨筆有師法真草惟意所為動造精絶世¶
人多以為寶而予得之尤多若茘枝譜永城縣學記¶
<pb:KR3h0070_WYG_297-6a>¶
筆畫尤精而有法者故聊誌之(六一題跋)¶
¶
　　牡丹記跋¶
¶
　　右蔡君謨之書八分散隸正楷行狎大小草衆體皆¶
精其平生手書小簡殘編㫁藁時人得者甚多惟不¶
肯與人書石而獨喜書余文也若陳文惠公神道碑¶
銘薛将軍碣真州東園記杭州有美堂記相州晝錦¶
堂記余家集古録目序皆公之所書最後又書此記¶
刻而自藏於其家方走人於亳以模本遺余使者未¶
<pb:KR3h0070_WYG_297-6b>¶
至於閩而凶訃已至於亳矣蓋其絶筆於斯文也於¶
戲君謨之筆既不可復得而余亦老病不能文者乆¶
矣於是可不惜哉故書以傳兩家子孫(歐陽文忠公集)¶
¶
　　海㑹寺記跋¶
¶
　　君謨寫此時年二十八其後三十二年當熈寧甲寅¶
軾自杭來臨安借觀而君謨之沒已六年矣明師之¶
齒七十有四耳益聰目益明寺益完壮竹林橋上暮¶
山依然有足感歎者因師之行又念竹林橋看暮山¶
<pb:KR3h0070_WYG_297-7a>¶
乃人間絶勝之處自馳想耳(東坡集)¶
¶
　　君謨飛白書跋¶
¶
　　物一理也通其意則無適而不可分科而醫醫之衰¶
也占色而畫畫之陋也和緩之醫不别老少曹吳之¶
畫不擇人物謂彼長於是則可曰能是不能是則不¶
可世之書篆不兼𨽻行不及草殆未能通其意者也¶
如君謨真行草隸無不如意其遺力餘意變為飛白¶
可愛而不可學非通其意能如是乎(東坡題跋)¶
¶
<pb:KR3h0070_WYG_297-7b>¶
　　君謨書賦跋¶
¶
　　余評近嵗書以君謨為第一而論者或不然殆未易¶
與不知者言也書法當自小楷出豈有未能正書而¶
以行草稱也君謨年二十九而楷法如此知其本末¶
矣(東坡題跋)¶
¶
　　跋蔡襄草書¶
¶
　　唐明皇有飛白散𨽻賜上已曲江宴大字今尚存已¶
為竒迹矣而君謨又作飛草盡風雲龍蛇之變態非¶
<pb:KR3h0070_WYG_297-8a>¶
曲江字可比也少有得其真迹者説之此卷遂為竒¶
寶矣丹陽蘇某題(魏公題跋)¶
¶
　　獻夀儀帖跋¶
¶
　　蔡忠惠公書蹟徧天下而此帖獨未布今嵗南來始¶
得見於其來孫誼之家乃知昔之君子所以事其親¶
者如此其愛且敬也孤露餘生無所為孝捧玩摧咽¶
不能仰視遂請其真摹而刻之以視世之為人子者¶
庶以廣蔡公永錫爾類之志非獨以其字畫之精而¶
<pb:KR3h0070_WYG_297-8b>¶
已然又偶得善工且屬諸生黄幹臨視唯謹知書者¶
亦以為不失其用筆之微意云紹熈庚戌臘月既望¶
丹陽朱熹書於漳浦郡齋(朱子文集)¶
¶
　　老杜前出塞詩跋¶
¶
　　蔡公大字蓋多見之其行筆結體往往不同意以年¶
嵗有蚤晩功力有深淺故邪巖壑老人多見法書筆¶
法高妙獨稱此為勁健竒作當非虚語慶元三年十¶
月戊寅朱熹(晦菴題跋)¶
¶
<pb:KR3h0070_WYG_297-9a>¶
　　蔡端明書評¶
¶
　　蘇子美兄弟後君謨書獨步當世筆有師法行書第¶
一小楷第二草書第三就其所長求其所短大字為¶
少疎也(歐陽文忠公集)¶
¶
　　蔡君謨天資既高積學深至心手相應變態無窮遂¶
為本朝第一然其行書最勝而小楷次之草書又次¶
之大字又次之分隸小劣又嘗出意作飛白書自言¶
有翔鸞舞鳳之勢識者不以為過(東坡集)¶
¶
<pb:KR3h0070_WYG_297-9b>¶
　　蔡君謨行書簡札甚秀麗可愛至於作草自云得蘇¶
才翁屋漏法　蘇子美似古人筆勁蔡君謨似古人¶
筆圓雖得一體皆自到也(山谷集)¶
¶
　　古人以散筆作隸書謂之散隸近嵗蔡君謨又以散¶
筆作草書謂之散草或曰飛草其法皆生於飛白亦¶
自成一家(夢溪筆談)¶
¶
　　君謨真行草皆優入妙品篤好博學冠卓一時少務¶
剛勁有氣勢晩歸於淳淡婉美然頗自惜重不輕為¶
<pb:KR3h0070_WYG_297-10a>¶
書與人(墨池編)¶
¶
　　蔡忠惠公大字端重沈著宜為本朝法書第一　洛¶
陽橋記與吐谷渾詞皆大書之冠冕也(平園集)¶
¶
　　運筆柔則無芒角執手寛則多緩弱㸃掣短則法臃¶
腫㸃掣長則法離澌畫促則字勢横畫疎則字形慢¶
拘則乏勢放或少則純骨無媚純肉無力少墨浮澀¶
多墨苯(畢衮切苯䔿草叢生也)鈍書病如此其衆惟積學漸成¶
者當求擺脱入究竟三昧此宜有墨池筆塜終身于¶
<pb:KR3h0070_WYG_297-10b>¶
是然書法須得天然至功力亦不可棄王僧虔曰宋¶
文帝書自謂不減王子敬時議天然勝羊欣功夫不¶
及便知力學所至不可廢也蔡君謨妙得古人書法¶
其書晝錦堂每字作一紙擇其不失法度者裁截布¶
列連成碑形當時謂百衲碑本故宜勝人也(廣川書跋)¶
君謨始學周越書其變體出於顔平原(韻語陽秋)¶
¶
　　書學自漢蔡邕至唐崔紓皆親相授受惟蔡襄毅然¶
獨起可謂間世豪傑之士(鄭枃書法流傳圖)¶
¶
<pb:KR3h0070_WYG_297-11a>¶
　　蔡端明帖跋¶
¶
　　蔡公節槩論議政事文學皆有以過人者不獨其書¶
之可傳也南來多見真蹟每深敬歎朱某題(晦菴題跋)¶
蔡公書備衆體此卷評書一紙獨有歐虞筆意甚可¶
愛也慶元己未三月八日雲谷老人觀縣大夫張侯¶
所藏識其後(同上)¶
¶
　　東坡老人謂君謨書為當世第一要之知書為難能¶
者乃信此語(姑溪題跋)¶
¶
<pb:KR3h0070_WYG_297-11b>¶
　　君謨善書多學絶備衆體蓋前人善作字者類如此¶
惟不為筆所制故無不適宜也(同上)¶
¶
　　蔡端明書哀冊跋¶
¶
　　文皇帝除亂致治功德儘可形容使班馬秉此筆必¶
甚竒偉斯作稍似不稱然沙場罄翦斗極咸羈狼山¶
入囿潮渚歸池東旌若木西斾條支龍鄉委賮鳥服¶
來儀亦竒語也今人恐不能道(後村集)¶
¶
　　蔡端明書唐人詩帖¶
¶
<pb:KR3h0070_WYG_297-12a>¶
　　右蔡公書唐人四絶句劉禹錫一李白二杜牧一後¶
題慶厯五年季冬廿有九日甘棠院飲散偶作新字¶
是嵗公年三十五以右正言直史館知福州初疑甘¶
棠院在何處而嵗除前一日觴客結字其間後訪知¶
院在郡圃㑹稽亭之後公集中别有飲甘棠院三詩¶
則在郡圃無疑矣此一軸大字極端勁秀麗不減洛¶
陽橋記沖虛觀詩在普照㑹飲帖之上劉詩二十八¶
字濃墨淋漓固作大字常法及李詩則筆漸瘦墨漸¶
<pb:KR3h0070_WYG_297-12b>¶
淡至牧詩愈瘦愈淡然間架位置端勁秀麗與濃墨¶
淋漓者不少異在書家惟公能之故公自云蓋前人¶
未有又云珍哉此字墨林君家藏蔡字多矣小楷以¶
茶録為冠真草以千文為冠大字以此帖為冠内淮¶
水東邉舊時月今唯有淮東舊時月雲想衣裳花想¶
容今雲作葉解釋東風無限恨脫恨字往往飲後口熟¶
手誤耳(後村集)¶
¶
　　茘枝帖跋¶
¶
<pb:KR3h0070_WYG_297-13a>¶
　　學書生於行筆茍不知此老死不免背馳雖規摹前¶
人㸃畫不離法度要亦氣韻各有所在略不繫其工¶
拙也君謨自少以能書得名至老以作字為悦然行¶
筆遲肉勝骨而此帖乃反是疑得之倉猝間或粉紙¶
枯澀運墨不勝而然其如堅勁不撓備盡衆體信一¶
代之師表也(姑溪集)¶
¶
　　白蓮帖跋¶
¶
　　書家論永字法遲澀峻疾要使筆鋒行字畫中如人¶
<pb:KR3h0070_WYG_297-13b>¶
骨骼既立雖豐瘠不同各自成體近時臨書方盡力¶
㸃畫間圎鋭斜直惟恐失之奚暇議筆行何如耶持¶
此為驗真偽不足辨矣蔡君謨公白蓮四帖乆歸李¶
正臣家後人得贋本珍重印可更相傳玩至今不悟¶
如貧家子見他寶器不知其所可寶也是非之能亂¶
人乃爾嗟夫(李彌遜筠溪集)¶
¶
　　蔡忠惠公進謝御賜詩卷¶
¶
　　芾於舊翰林院曽觀石刻今四十年於大丞相天水¶
<pb:KR3h0070_WYG_297-14a>¶
公府始覩真跡書學博士米芾¶
¶
　　大觀三年仲冬上休日青社郡舍之簡政堂觀河南¶
文及甫書¶
¶
　　昔人謂公書三公衣衮冕立赤墀之上今觀此帖使¶
人肅然増敬固應與顔栁同年而語可不秘藏耶甲¶
寅六月上休日三呉禪客¶
¶
　　姨弟趙德夫昔年屢以相示今下世未幾已不能葆¶
有之覽之悽然汝南謝克家癸丑九月十一日臨安¶
<pb:KR3h0070_WYG_297-14b>¶
法慧寺¶
¶
　　蔡忠惠公書為趙宋法書第一此玉局老語也今觀¶
此帖藹然忠敬之意見於聲畫不可與茶録牡丹譜¶
同日言也鮮于樞獲觀敬題¶
¶
　　僕來杭多獲觀前代名公法書此卷法度嚴密無一¶
毫放縱意於此可見古人用筆不茍也呉興趙孟頫¶
謹書¶
¶
　　余嘗在祕府讀君謨文集閲其所上謝賜御書歎其¶
<pb:KR3h0070_WYG_297-15a>¶
君臣相遇之盛也及觀所書茘枝譜字畫精妙每與¶
同列難其博物之精而又惜其與武彛粟粒同一用¶
心之勤耳雖然君謨嘗自珍愛其書謂其有翔龍舞¶
鳯之勢觀此書其言當不虚也識者解之豫章胡儼¶
廌嘗讀蔡端明集載所上謝賜御書詩一首并答詔¶
有云卿詞令根於溫厚筆力極於深妙遵臯陶之謨¶
而懋其稽古述帝舜之事而思其底績宣明順美良¶
深嘉歎其君臣之義文字之美皆不待言而可知也¶
<pb:KR3h0070_WYG_297-15b>¶
詔當在其家類集者故并得之今此詩真跡當在宋¶
祕府不知何時復流落人間考其上嵗實仁宗皇祐¶
四年距今永樂四年丙戌蓋歴春秋三百五十有五¶
年矣中間宋叔季四方之亂極矣鼎遷社屋海潰山¶
移而一紙之書世傳寶之翰墨騰騫光輝如在夫豈¶
獨以其書之善也哉侍郎黄公請予題識為作詩二¶
首　汴水東流宋鼎移中郎名字日星垂精神翰墨¶
猶生氣想見彤庭諫諍時　端明書法繼鍾王珮玉¶
<pb:KR3h0070_WYG_297-16a>¶
瓊琚在廟堂見説當時推第一米家應自愧疎狂翰¶
林學士兼春坊大學士廬陵解縉書¶
¶
　　書以羲之蘭亭為盡善蓋等閒文雅也觀忠惠公真¶
蹟非獨筆法精妙玩其詞一代明良相契告戒謹敕¶
忠厚視等閒文雅不可同年而語明矣公虞得而祕¶
藏之其能以忠惠公之心為心又明矣洪武壬午嵗¶
至後九日新安呉牧書¶
¶
　　蔡忠惠公書名重當時上嘗令寫大臣碑誌則以例¶
<pb:KR3h0070_WYG_297-16b>¶
有資利辭曰此待詔職也與待詔爭利可乎力不從¶
竟已其人品如此其書之荘重凡落筆皆然豈以御¶
前表疏始不茍耶謙齋宫傅先生得此甚加珍惜蓋¶
非特重其書重其人也長洲呉寛題(已上俱郁逢慶續書畫題跋記)¶
予嘗讀蔡端明文集載其所上謝賜御書詩一首後¶
有答詔宋仁宗皇祐四年距今永樂四年丙戌三百¶
五十有餘年今此卷當其時所上真蹟必藏之秘府¶
此卷當在彚聚文集者故得之此詔存亡不可知而¶
<pb:KR3h0070_WYG_297-17a>¶
此本又不可知何時流落人間獨為人所愛惜夫豈¶
非其書之善哉彼若蔡元長父子書非不工偶有傳¶
者人必不能以此易彼且論之者非有慨然而歎則¶
必醜詆之矣又安能如此書之合口一辭敬羡而無¶
間也安可謂書之美惡不係於人也哉(春雨集)¶
¶
　　趙定宇祭酒藏蔡忠惠公中楷謝賜御書詩表字大¶
如指頂結搆謹嚴後有文同米芾等跋堪與韓存良¶
太史家蘇文忠公元祐二年宜春帖子墨蹟作對其¶
<pb:KR3h0070_WYG_297-17b>¶
題識多至十餘人悉出宋元名手也　又云此帖祭¶
酒沒後流傳至長兄伯含處故丑得時見之當為蔡¶
書第一(書畫舫)¶
¶
　　蔡襄書蹟¶
¶
　　觀蔡襄之書如讀歐陽修之文端嚴而不刻溫厚而¶
不犯太平之氣鬱然見於豪楮間當時朝廷之盛蓋¶
可想而知也自崇寧以來以文章字畫為天下主盟¶
者校之仁廟之時賢否如何人才盛衰信乎其可卜¶
<pb:KR3h0070_WYG_297-18a>¶
治亂也事至今日但可慟哭耳建炎三年己酉(鄧肅栟櫚¶
集)¶
¶
　　蔡端明書寒蟬賦¶
¶
　　右蔡君謨書寒蟬賦真蹟觀其大似褚河南筆法乃¶
御府收藏之物也先朝評書者稱蘇子瞻蔡君謨黄¶
魯直米元章為四大家并馳海内縱横於彛鼎之間¶
今閲此帖楷法咸精殆高駕三公而入於神誠翰墨¶
中之至寶也京兆宇文公亮(珊瑚網)¶
¶
<pb:KR3h0070_WYG_297-18b>¶
　　楊宗道云先朝蔡君謨楷書最可為師端勁高古落¶
筆如削鐵此書中龍也張彦遠法書要録有云唐太¶
宗購二王書右軍草書有千紙取其迹類相從率一¶
丈二尺為卷臨學遂得右軍筆也余友黄聖儀好讀¶
異書馳心翰墨家藏此帖為師然於楷法大得其神¶
韵爾近世君謨楷書絶少然已歸内府民間亦不可¶
復得也善藏之善藏之廣陵呉元善書(珊瑚網)¶
¶
　　蔡襄秋暑帖¶
¶
<pb:KR3h0070_WYG_297-19a>¶
　　康虞所藏蔡端明秋暑帖妍媚遒俊之致溢出楮墨¶
中所謂字裏金生行間玉潤者殆此類也觀其結形¶
取態似以柔翰而發之勁腕故姿顔綽約而鈎勒婉¶
健有駿馬轉韁之勢米元章評公書謂如懐春女子¶
體態妖嬈訪雲尋雨豈自負刷書作此綺語邪余謂¶
宋人書得晉唐形似者惟公為然雙井猶然中郎之¶
虎賁至眉山天中外史雖規倣前人不免别開一世¶
界矣康虞試相與評之(都穆金薤琳瑯)¶
¶
<pb:KR3h0070_WYG_297-19b>¶
　　蔡襄草書二帖¶
¶
　　宋人皆稱蔡忠惠書為本朝第一頗自珍惜不妄與¶
人流傳五百餘年得公真蹟者不數家王弇州最號¶
博收僅得安樂扶䕶二帖秀水項氏亦廣蓄前代法¶
書亦只二帖文太史臨刻停雲館則公之真蹟不啻¶
龜鬚兔角矣公吾閩人閩人得公書尤少此帖草書¶
二詩神采筆鋒一見奪魄宋紙御印觸手如新即停¶
雲所摹遠不及也歐蘇二公意不可一世而獨推轂¶
<pb:KR3h0070_WYG_297-20a>¶
君謨善書載觀此帖名下無虚信哉謝在杭多藏墨¶
妙此又為謝家第一寶(徐渤紅雨樓集)¶
¶
　　蔡君謨十帖真蹟¶
¶
　　蔡公書法真有六朝唐人風粹然如琢玉米老雖追¶
踪晉人絶軌其氣象怒張如子路未見夫子時難與¶
比倫也辛亥三月九日倪瓚題(珊瑚網)¶
¶
　　在宋號善書者蘇黄米蔡為首俗評以君謨居三公¶
之末殊不知君謨用筆有前代意優劣自可判也己¶
<pb:KR3h0070_WYG_297-20b>¶
未四月陳文東拜觀(仝上)¶
¶
　　崇禎四年三月卄四日獲觀此帖及米海嶽九帖又¶
張長史京中帖趙承旨臨畫羲獻像梁趙巖神駿圖¶
宋思陵題馬麟亭臺圖續觀蘭亭東垣楷書萬應方¶
蔡忠惠四帖及十帖種種具體尤多效右軍内第九¶
帖軒檻二絶差減墨妙𤣥宰眉公皆鑒此一帖為雙¶
勾廓填餘九幅並好　砢玉識于韵石齋(仝上)¶
¶
　　蔡莆陽雜體詩卷¶
¶
<pb:KR3h0070_WYG_297-21a>¶
　　南劍州芋陽舖見﨟月桃花　書戴處士屋壁　題¶
龍紀僧居室(歐陽文忠公題其傍云此一篇極有古人風格)　題南劍州延¶
平閣　自漁梁驛至衢州大雪有懐　福州寧越門¶
外石橋看西山晩照　杭州臨平精巖寺西軒見芍¶
藥滿枝追想吉祥院賞花慨然有感書呈蘇才翁四¶
月七日　崇德夜泊寄福建提刑章屯田思錢塘春¶
日并遊　嘉禾郡偶書　無錫縣弔浮屠日開　汲¶
惠山泉煮茶¶
¶
<pb:KR3h0070_WYG_297-21b>¶
　　道山清話予頃時於陜府道間舍於逆旅因步行¶
田間有村學究教授二三小兒間與之語言皆無¶
倫次忽見案間有小兒書卷其背乃蔡襄冩洛神¶
賦已截為兩叚其一塗汙已不可識問其何所自¶
得曰吾家敗籠中物也問更有别紙可見否乃從¶
壁間書夾中取二三十紙大半是襄書簡亦有李¶
西臺川箋所冩詩數紙因以隨行白紙百餘幅易¶
之欣然見授問其家世曰吾家祖亦常為大官吾¶
<pb:KR3h0070_WYG_297-22a>¶
父罷官歸死于此吾時年幼養於近村學究家今¶
從而李姓然吾祖官稱姓名皆不可得而知頃時¶
如此紙甚多皆與小兒作書卷及糊窻用耳㑹日¶
已暮乃歸旅舍明日天未明即登塗不及再往至¶
今為恨也詮次至此因附入(珊瑚網)¶
¶
　　蔡君謨茘枝譜(楷書凡七篇譜内小字自注)¶
¶
　　第一¶
¶
　　茘枝之於天下唯閩粤南粵巴蜀有之漢初南粵王尉¶
<pb:KR3h0070_WYG_297-22b>¶
佗以之備方物於是始通中國司馬相如賦上林云答¶
遝茘支蓋夸言之無有是也東京交趾七郡貢生茘枝¶
十里一置五里一候晝夜奔騰有毒蟲猛獸之害臨武長¶
唐羌上書言狀和帝詔大官省之魏文帝有西域蒲萄¶
之比世譏其謬論豈當時南北㫁隔所擬出于傳聞耶¶
唐天寶中姬子尤愛嗜涪州嵗命驛置時之詞人多稱¶
詠之張九齡賦之託意白居易刺忠州既形于詩又圖¶
而序之雖髣髴其顔色而甘滋之勝莫能著也洛陽取¶
<pb:KR3h0070_WYG_297-23a>¶
於嶺南長安來於巴蜀雖曰鮮獻而傳置之速腐爛之¶
餘色香味之存者亡幾矣是生茘支中國未始見之也¶
九齡居易雖見新實騐今之廣南州郡與䕫梓之間大¶
率早熟肌肉薄而味甘酸其精好者僅比東閩之下等¶
是二人者亦未始遇夫真茘支者也閩中唯四郡有之¶
福州最多而興化軍最為竒特泉漳時亦知名列品雖¶
高而寥寥無紀将尤異之物昔所未有乎蓋亦有之而¶
未始遇乎人也予家莆陽再臨泉福二郡十年徃還道¶
<pb:KR3h0070_WYG_297-23b>¶
由鄉國每得其尤者命工冩生稡集既多因而題目以¶
為倡始夫以一木之實生於海濱巖險之遠而能名徹¶
上京外被四夷重於當世是亦有足貴者其於果品卓¶
然第一然性畏高寒不堪移植而又道里遼絶曽不得¶
班於盧橘江橙之右少發光采此所以為之嘆息而不¶
可不述也¶
¶
　　第二¶
¶
　　興化軍風俗園池勝處惟種茘支當其熟時雖有他果¶
<pb:KR3h0070_WYG_297-24a>¶
不復見省尤重陳紫富室大家嵗或不嘗雖列品千計¶
不為滿意陳氏欲採摘必先閉户隔墻入錢度錢與之¶
得者自以為幸不敢較其直之多少也今列陳紫之所¶
長以例衆品其樹晩熟其實廣上而圓下大可徑寸有¶
五分香氣清遠色澤鮮紫殻薄而平瓤厚而瑩膜如桃¶
花紅核如丁香母剥之凝如水精食之消如絳雪其味¶
之至不可得而狀也茘支以甘為味雖百千樹莫有同¶
者過甘與淡失味之中維陳紫之於色香味自拔其類¶
<pb:KR3h0070_WYG_297-24b>¶
此所以為天下第一也凡茘支皮膜形色一有類陳紫¶
則已為中品若夫厚皮尖刺肌理黄色附核而赤食之¶
有查食已而澀雖無酢味自亦下等矣¶
¶
　　第三¶
¶
　　福州種殖最多延貤原野洪塘水西尤其盛處一家之¶
有至於萬株城中越山當州署之北鬱為林麓暑雨初¶
霽晩日照耀絳囊翠葉鮮明蔽映數里之間焜如星火¶
非名畫之可得而精思之可述觀攬之勝無與為比初¶
<pb:KR3h0070_WYG_297-25a>¶
著花時商人計林㫁之以立券若後豐寡商人知之不¶
計美惡悉為紅鹽者水浮陸轉以至京師外至北夷西¶
夏其東南舟行新羅日本琉球大食之屬莫不愛好重¶
利以醻之故商人販益廣而鄉人種亦多一嵗之出不¶
知幾千萬億而鄉人得飫食者蓋鮮以其㫁林鬻之也¶
品目至衆唯江家緑為州之第一¶
¶
　　第四¶
¶
　　茘支食之有益於人列仙傳稱有食其華實為茘支仙¶
<pb:KR3h0070_WYG_297-25b>¶
人本草亦列其功葛洪云蠲渇補髓所以唐羌疏云未¶
必延年益夀蓋云雖有其傳豈果能哉亦諫止之詞也¶
或以其性熱人有日噉千顆未嘗為疾即少覺熱以蜜¶
漿解之其木堅理難老今有三百嵗者枝葉繁茂生結¶
不息此亦其騐也¶
¶
　　第五¶
¶
　　初種畏寒方五七年深冬覆之以䕶霜霰福州之西三¶
舍曰水口地少加寒已不可殖大畧其花春生䔩䔩然¶
<pb:KR3h0070_WYG_297-26a>¶
白色其實多少在風雨時與不時也有間歲生者謂之¶
歇枝有仍嵗生者半生半歇也春花之際傍生新葉其¶
色紅白六七月時色已變緑此明年開花者也今年實¶
者明年歇枝也最忌麝香或遇之花實盡落其熟未更¶
採摘蟲鳥皆不敢近或已取之蝙蝠蜂蟻爭來蠧食園¶
家有名樹旁植四柱小樓夜棲其上以警盗者又破竹¶
五七尺搖之答答然以逐蝙蝠之屬¶
¶
　　第六¶
¶
<pb:KR3h0070_WYG_297-26b>¶
　　紅鹽之法民間以鹽梅滷浸佛桑花為紅漿投茘支漬¶
之曝乾色紅而甘酸可三四年不蟲(去聲)修貢與商人皆¶
便之然絶無正味白晒者正爾烈日乾之以核堅為止¶
畜之甕中密封百日謂之出汗去(去聲)汗耐乆不然踰嵗¶
壊矣福州舊貢紅鹽蜜煎二種慶厯初大官問嵗進之¶
狀知州事沈邈以道遠不可致減紅鹽之數而増白晒¶
者兼令漳泉三郡亦均貢焉蜜煎剥生茘支笮去其漿¶
然後蜜煮之予前知福州用晒及半乾者為煎色黄白¶
<pb:KR3h0070_WYG_297-27a>¶
而味美可愛其貢茘支減常嵗十之六七然脩貢者皆¶
取於民後之主吏利其多取以責賂晒煎之法不行矣¶
¶
　　第七(陳紫以下十二品有等次)¶
¶
　　陳紫因治居第平窊坎而樹之或云厥土肥沃之致今¶
傳其種子者皆擇善壤終莫能及是亦賦生之異也¶
江緑大較類陳紫而差大獨香薄而味少淡故以次之¶
其樹已賣葉氏而民間猶以為江家緑云　方家紅可¶
徑二寸色味俱美言茘支之大者皆莫敢擬嵗生一二¶
<pb:KR3h0070_WYG_297-27b>¶
百顆人罕得之方氏子名蓁今為大理寺丞　游家紫¶
出名十年種自陳紫實大過之　小陳紫其樹去陳紫¶
數十步初一家并種之及其成也差小又時有&KR2510;核者¶
因而得名其家别居二紫亦分屬東西陳焉　宋公茘¶
支樹極高大實如陳紫而小甘美無異或云陳紫種出¶
宋氏世傳其樹已三百嵗舊屬王氏黄巢兵過欲斧薪¶
之王氏媼抱樹號泣求與樹偕死賊憐之不伐宋公名¶
諴公者老人之稱年餘八十子孫皆仕宦　藍家紅泉¶
<pb:KR3h0070_WYG_297-28a>¶
州為第一藍氏兄弟圭為太常博士丞為尚書都官員¶
外郎　周家紅獨立興化軍三十年後生益竒聲名乃¶
損然亦不失為上等　何家紅出漳州何氏世為牙校¶
嘗有郡将全樹買之樹在舍後将熟其子日領卒數十¶
人穿其堂房乃至樹所其來無時舉家伏藏欲即伐去¶
而不忍今猶存焉　法石白出泉州法石院色青白其¶
大次於藍家紅　緑核頗類江緑色丹而小茘支皆紫¶
核此以緑見異出福州　圓丁香丁香茘支皆旁(去聲)蒂¶
<pb:KR3h0070_WYG_297-28b>¶
大而下鋭此種體圓與味俱勝¶
¶
　　(虎皮已下三十品無等次)¶
¶
　　虎皮者紅色絶大繞腹有青紋正類虎斑嘗於福州東¶
山大乗寺見之不知其出處　牛心者以狀言之長二¶
寸餘皮厚肉澀福州惟有一株每嵗貢乾茘支皆調於¶
民主吏常以牛心為凖民倍直購之以輸予嘗黜而不¶
用　玳𤦛紅茘支上有黒㸃疎密如玳瑁斑福州城東¶
有之　硫黄顔色正黄而刺微紅亦小茘支以色名之¶
<pb:KR3h0070_WYG_297-29a>¶
也　朱柹色如柹紅而扁大亦云朴柹出福州　蒲桃¶
茘支穗生一朶至一二百将熟多破裂凡茘支每顆一¶
梗長三五寸附於枝此等附枝而生樂天所謂朶如蒲¶
桃者正謂是也其品殊下　蚶殻者殻為深渠如瓦屋¶
焉　龍牙者茘支之變怪者其殻紅可長三四寸彎曲¶
如爪牙而無瓤核全樹弗變非常有也興化軍轉運司¶
聽事之西嘗見之　水茘支漿多而淡食之蠲渇茘支¶
宜依山或平陸有近水者清泉流溉其味遂爾出興化¶
<pb:KR3h0070_WYG_297-29b>¶
軍　蜜茘支純甘如蜜是謂過甘失味之中矣　丁香¶
茘支核如小丁香樹病或有之亦謂之槱核皆小實也¶
　大丁香出福州天慶觀厚殻紫色瓤多而味微澀¶
雙髻小茘支每朶數十皆並蒂雙頭因以目之　真珠¶
剖之純瓤圓白如珠茘支之小止於此　十八娘茘支¶
深紅而細長時人以少女比之俚傳閩王王氏有女第¶
十八好噉此品因而得名其家今在城東報國院家旁¶
猶有此樹云　将軍茘支五代間有為此官者種之後¶
<pb:KR3h0070_WYG_297-30a>¶
人以其官號其樹而失其姓名之傳出福州　釵頭顆¶
紅而小可間婦人女子&KR0426;翹之側故特貴之　粉紅者¶
茘支多深紅而色淺者為異謂如傅朱粉之飾故云¶
中元紅茘支将絶纔熟以晩重於時予嘗七月廿四日¶
得之　火山本出廣南四月熟味甘酸而肉薄穗生梗¶
如枇杷閩中近亦有之(出于梧州)¶
¶
　　右三十二品言姓氏尤其著者也言州郡紀所出也¶
不言姓氏州郡四郡或皆有也嘉祐四年嵗次己亥¶
<pb:KR3h0070_WYG_297-30b>¶
秋八月廿日莆陽蔡襄述¶
¶
　　君謨語録云古之善書者必先楷法漸而至于行¶
草亦不離乎楷正張芝與旭變怪百出出乎筆墨¶
蹊逕之外神逸有餘而與羲獻異矣襄近年粗知¶
其意而力已不及烏足道哉¶
¶
　　蔡君謨茶録并序¶
¶
　　臣前因奏事伏蒙陛下諭臣先任福建轉運使日所進¶
上品龍茶最為精好臣退念草木之微首辱陛下知鑒¶
<pb:KR3h0070_WYG_297-31a>¶
若處之得地則能盡其材昔陸羽茶經不第建安之品¶
丁謂茶圖獨論採造之本至於烹試曽未有聞臣輙條¶
數事簡而易明勒成二篇名曰茶録伏惟清閒之宴或¶
賜觀采臣不勝惶懼榮幸之至謹序¶
¶
　　上篇論茶色¶
¶
　　茶色貴白而餅茶多以珍膏油其面故有青黄紫黒之¶
異善别茶者正如相工之視人氣色也隠然察之於内¶
以肉理潤者為上既巳末之黄白者受水昏重青白者¶
<pb:KR3h0070_WYG_297-31b>¶
受水鮮明故建安人鬭試以青白勝黄白¶
¶
　　香　茶有真香而入貢者微以龍腦和膏欲助其香建¶
安民間試茶皆不入香恐奪其真若烹㸃之際又雜珍¶
果香草其奪益甚正當不用¶
¶
　　味　茶味主於甘滑唯北苑鳯凰山連屬諸焙所産者¶
味佳隔溪諸山雖及時加意製作色味皆重莫能及也¶
又有水泉不甘能損茶味前世之論水品者以此¶
¶
　　藏茶　茶宜蒻葉而畏香藥喜溫燥而忌濕冷故收藏¶
<pb:KR3h0070_WYG_297-32a>¶
之家以蒻葉封裹入焙中兩三日一次用火常如人體¶
溫溫以禦濕潤若火多則茶焦不可食¶
¶
　　炙茶　茶或經年則香色味皆陳於淨器中以沸湯漬¶
之刮去膏油一兩重乃止以鈐箝之微火炙乾然後碎¶
碾若當年新茶則不用此説¶
¶
　　碾茶　碾茶先以淨紙密裹椎碎然後熟碾其大要旋¶
碾則色白或經宿則色已昏矣¶
¶
　　羅茶　羅細則茶浮麤則沫浮¶
¶
<pb:KR3h0070_WYG_297-32b>¶
　　候湯　候湯最難未熟則沫浮過熟則茶沈前世謂之¶
蠏眼者過熟湯也况瓶中煮之不可辨故曰候湯最難¶
¶
　　熁盞　凡欲㸃茶先須熁盞令熱冷則茶不浮¶
¶
　　㸃茶　茶少湯多則雲脚散湯少茶多則粥面聚鈔茶¶
一錢匕先注湯調令極勻又添注入環囘擊拂湯上盞¶
可四分則止眂其面色鮮白著盞無水痕為絶佳建安¶
鬭試以水痕先者為負耐乆者為勝故較勝負之説曰¶
相去一水兩水¶
¶
<pb:KR3h0070_WYG_297-33a>¶
　　下篇論茶器¶
¶
　　茶焙　編竹為之裹以蒻葉蓋其上以收火也隔其中¶
以有容也納火其下去葉尺許常溫溫然所以養茶色¶
香味也¶
¶
　　茶籠　茶不入焙者宜密封裹以蒻籠盛之置高處不¶
近濕氣¶
¶
　　砧椎　砧椎蓋以碎茶砧以木為之椎或金或鐵取於¶
便用¶
¶
<pb:KR3h0070_WYG_297-33b>¶
　　茶鈐　茶鈐屈金鐵為之用以炙茶¶
¶
　　茶碾　茶碾以銀或鐵為之黄金性柔銅及鍮石皆能¶
生鉎不入用¶
¶
　　茶羅　茶羅以絶細為佳羅底用蜀東川鵞溪畫絹之¶
密者投湯中揉洗以羃之¶
¶
　　茶盞　茶色白宜黒盞建安所造者紺黒紋如兔毫其¶
坯微厚熁之乆熱難冷最為要用出他處者或薄或色¶
紫皆不及也其青白盞鬬試家自不用¶
¶
<pb:KR3h0070_WYG_297-34a>¶
　　茶匙　茶匙要重擊有力黄金為上人間以銀鐵為之¶
竹者輕建茶不取¶
¶
　　湯瓶　瓶要小者易候湯又㸃茶注湯有凖黄金為上¶
人間以銀鐵或甆石為之¶
¶
　　後序¶
¶
　　臣皇祐中脩起居注奏事仁宗皇帝屢承天問以建安¶
貢茶并所以試茶之狀臣謂論茶雖禁中語無事於密¶
造茶録二篇上進後知福州為掌書記竊去藏藁不復¶
<pb:KR3h0070_WYG_297-34b>¶
能記知懐安縣樊紀購得之遂以刋勒行於好事者然¶
多舛謬臣追念先帝顧遇之恩攬本流涕輙加正定書¶
之於石以永其傳治平元年五月二十六日三司使給¶
事中臣蔡襄謹記¶
¶
　　歐陽文忠論文太史跋俱見前¶
¶
　　蔡端明書隴西王碑¶
¶
　　蔡君謨書杭州府治記¶
¶
　　蔡君謨書萬安橋記¶
¶
<pb:KR3h0070_WYG_297-35a>¶
　　蔡君謨書晝錦堂記¶
¶
　　蔡君謨書有美堂記¶
¶
　　已上諸書題跋已見¶
¶
　　蔡君謨書真草千文¶
¶
　　蔡懋¶
¶
　　蔡懋字子堅襄子為㑹昌尉贈朝散大夫工字畫論¶
者謂其得君謨用筆之妙(閩書)¶
¶
<pb:KR3h0070_WYG_297-35b>¶
¶
¶
¶
¶
¶
¶
¶
¶
　　六藝之一録卷三百三十九¶
¶

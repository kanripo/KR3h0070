# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:42.701570
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 66
<pb:KR3h0070_WYG_066-1a>¶
　　欽定四庫全書¶
¶
　　六藝之一録卷六十七　　　　錢唐倪濤撰¶
¶
　　石刻文字四十三¶
¶
　　唐碑(豐碑)¶
¶
　　唐中書延安靖公竇威碑¶
¶
　　于志寧撰武徳九年(京兆金石録)¶
¶
　　唐虞世南碑¶
¶
　　貞觀二年閏二月五日立在會稽縣南二十里(訪碑録)¶
¶
<pb:KR3h0070_WYG_066-1b>¶
　　唐杜如晦碑¶
¶
　　虞世南撰八分書无姓名貞觀四年¶
¶
　　右唐杜如晦碑虞世南撰驗其字畫盖歐陽詢書也¶
如晦唐人偉秀者史家立傳不應草草今以碑考之¶
頗多異同傳言如晦大業中嘗以選補滏陽尉棄官¶
去而碑言在隋起家為雍州従事及煬帝幸江都代¶
王使君判留守事盖如晦未嘗為滏陽尉而亦未嘗¶
棄官去也傳言秦王為皇太子授左庶子而碑作右¶
<pb:KR3h0070_WYG_066-2a>¶
庶子傳言為檢校侍中攝吏部尚書而碑作攝侍中¶
吏部尚書傳云其祖名果而碑所書乃名徽傳云諡¶
曰成而碑所書乃誠也盖此碑乃太宗手詔世南勒¶
文于石其官爵祖父名諱不宜有誤皆可以證史氏¶
之失矣(金石録)¶
¶
　　徐州都督房彦謙碑¶
¶
　　李百藥撰歐陽詢八分書貞觀五年正月(金石録)¶
¶
　　右唐房彦謙碑彦謙𤣥齡父也在隋任司𨽻刺史出¶
<pb:KR3h0070_WYG_066-2b>¶
為涇陽縣令卒官不大顯而隋書立傳二千餘字者¶
盖脩史時𤣥齡方為宰相故也彦謙自曽祖而下三¶
世皆封壯武侯隋唐史𤣥齡碑所書皆同獨此碑作¶
莊武未知孰是碑李百藥撰歐陽詢八分書在今齊¶
州章邱縣界中世頗罕傳(金石録)¶
¶
　　房彦謙碑隂¶
¶
　　右唐房彦謙碑隂具載彦謙歸塟恩禮儀物之盛太¶
宗遇𤣥齡可謂厚矣盖厚其禮所以望其報也太宗¶
<pb:KR3h0070_WYG_066-3a>¶
可謂善任人矣(金石録)¶
¶
　　大理卿郎頴碑¶
¶
　　李伯藥撰宋才正書貞觀五年十一月(金石録)¶
¶
　　唐郎頴碑李伯藥撰宋才書字畫甚偉頴父名基字¶
世業而李伯藥書頴世次但云父世業又書頴兄茂¶
碑亦然考其碑文有皇基締搆之言則基字當時公¶
私無所諱避而於書世次字而不名不詳其義也是¶
以君子貴乎博學(集古録)¶
¶
<pb:KR3h0070_WYG_066-3b>¶
　　唐中書侍郎李百藥撰前驃騎大将軍宋才書頴字¶
楚之歴任隋唐至大理卿柱國恒山公致仕卒諡曰¶
平碑以貞觀五年十月立在府北郎氏墓林中(集古録目)¶
¶
　　右唐郎頴碑李百藥撰歐陽公集古録云頴父名基¶
字世業而百藥書頴世次但云父世業又書頴兄茂¶
碑亦然考其碑文有皇基締構之言則基字當時公¶
私無所避諱而百藥書頴父字而不名不詳其義是¶
以君子貴乎博學余按隋及唐初人多以字為名故¶
<pb:KR3h0070_WYG_066-4a>¶
雖一時名公卿其名字混淆畧不可攷又案頴字楚¶
之其事迹雜見于兆史隋書皆書為楚之而不載其¶
名頴獨唐書郎餘令傳云祖頴字楚之至于傳中敘¶
述行事止稱楚之疑其亦以字行耳(金石録)¶
¶
　　平公官屬題名¶
¶
　　不著書人名氏平公頴也凡柱國府僚佐故吏長史¶
司馬掾屬㕘軍典籖及恒山公府國官國令大農常¶
侍侍郎國尉典尉舍人城局廟長學官長食官長丞¶
<pb:KR3h0070_WYG_066-4b>¶
廏牧長丞典府長丞親事百三十餘人在頴碑隂(集古¶
録目)¶
¶
　　尚書左丞郎茂碑¶
¶
　　李百藥撰張師立正書貞觀五年十一月(金石録)¶
¶
　　黄君漢碑¶
¶
　　李百藥撰正書无姓名貞觀六年(金石録)¶
¶
　　唐東宫左庶子李百藥撰不著書人名氏君漢字景¶
雲東都胙縣人羅刹之子唐初官至䕫州都督封虢¶
<pb:KR3h0070_WYG_066-5a>¶
國公碑以貞觀六年立(集古録目)¶
¶
　　逸民裴高士碑¶
¶
　　正書无書撰人姓名貞觀八年正月(金石録)¶
¶
　　丹州刺史張崇碑¶
¶
　　正書无書撰人姓名貞觀八年十二月(金石録)¶
¶
　　右唐丹州刺史碑首尾已殘缺其可見者云公諱崇¶
字平髙按新唐書劉裴傳後載起義功臣事迹有張¶
平高云綏州人従唐公平京城累授左領軍将軍蕭¶
<pb:KR3h0070_WYG_066-5b>¶
國公貞觀初為丹州刺史坐事以右光祿大夫還第¶
卒今以碑考之其事皆同惟傳以字為名耳(金石録)¶
¶
　　宕渠令孟畧碑¶
¶
　　正書無書撰人姓名貞觀十年(金石録)¶
¶
　　益州長史裴鏡民碑¶
¶
　　李百藥撰殷令名正書貞觀十一年十月(金石録)¶
¶
　　右唐裴鏡民碑殷今名書令民與其子仲容皆以能¶
書擅名一時而令名遺跡存者惟此碑耳筆法精妙¶
<pb:KR3h0070_WYG_066-6a>¶
不減歐虞惜不多見以為恨耳(金石録)¶
¶
　　姜寳誼碑¶
¶
　　正書无書撰人姓名貞觀十二年十月(金石録)¶
¶
　　唐太子少師竇良碑¶
¶
　　唐于志寧撰王行満書貞觀十二年立在三原(京兆金石¶
録)¶
¶
　　唐益州長史郭福善碑¶
¶
　　碑首殘缺不見書撰人名氏福善字福善太原晉陽¶
<pb:KR3h0070_WYG_066-6b>¶
人唐初官至益州都督府長史諡曰慎碑以貞觀十¶
二年立(集古録目)¶
¶
　　河間元王碑¶
¶
　　岑文本撰于立政正書貞觀十四年(金石録)¶
¶
　　右唐河間元王孝恭碑按新唐書孝恭自宗正卿歴¶
凉州都督晉州刺史貞觀初為禮部尚書以卒今以¶
碑考之自太宗正遷禮部尚書坐事免尋復舊任俄¶
授梁州都督改晉州刺史與司空無忌等同時冊拜¶
<pb:KR3h0070_WYG_066-7a>¶
觀州刺史世世承襲復授光祿大夫禮部尚書盖孝¶
恭凡三為尚書一免官一拜世襲刺史本傳皆不載¶
而以梁州為凉者亦誤也又唐初功臣皆云圗形凌¶
煙閣而此碑乃作戢武戢武之名不見於他書惟當¶
時石刻數數有之豈凌煙先名戢武而後改之耶(金石¶
録)¶
¶
　　于立政字匡時京兆高陵人志寧子官太僕少卿¶
虢州刺史見唐書宰相世系表¶
¶
<pb:KR3h0070_WYG_066-7b>¶
　　李先生碑¶
¶
　　田世榮撰劉君諤正書貞觀十四年七月(金石録)¶
¶
　　唐贈徐州都督秦瓊碑¶
¶
　　唐許敬宗撰貞觀十三年(京兆金石録)¶
¶
　　龍門令皇甫忠碑¶
¶
　　貞觀十四年著作佐郎李儼撰忠為泰州龍門令嵗¶
満縣民前左勲衞裴公𨼆等一千三百人申省請留¶
八座報云公等請來遲晩縣令今已替訖好人堪用¶
<pb:KR3h0070_WYG_066-8a>¶
縣國共須豈一縣士庶獨懷恡惜所請不允忠以唐¶
太宗時為令當時臺省文字如此可愛泰州者義寧¶
元年以河中之汾隂龍門置治汾隂武徳二年徒治¶
龍門太宗十七年州廢今碑後列縣人姓名有録事¶
鄉長鄉老里正縣博士助教佐史等今之縣吏惟録¶
事里正其名在爾(集古録)¶
¶
　　獨孤使君碑¶
¶
　　正書無書撰人姓名貞觀十七年二月(金石録)¶
¶
<pb:KR3h0070_WYG_066-8b>¶
　　右唐獨孤使君碑云君諱某字延夀而其名殘缺不¶
可辨延夀陁子也隋書外戚傳云陀二子延夀延福¶
元和姓纂亦云陁生延夀皆不著其名又姓纂云延¶
夀封新蔡公而碑云封新蔡縣開國男亦當以碑為¶
正(金石録)¶
¶
　　褚遂良書(金石畧)¶
¶
　　唐歐虞褚薛皆以書名此碑精勁可愛不知出于誰¶
手趙明誠金石録之第五百九十五謂無書撰人姓¶
<pb:KR3h0070_WYG_066-9a>¶
名今其前乃題于志寧製文又謂君諱某字延夀名¶
殘缺不可辨今熟視之左従言右亦彷彿可尋至于¶
隋唐間多以字行則歐文忠公跋顔勤禮神道碑論¶
之矣友人曾無愧持此相示為題其後(益公題跋)¶
¶
　　襄州刺史鄒襄公張公瑾碑¶
¶
　　釋法琳撰蘇敬稚正書貞觀十七年七月立襄陽圗¶
經云碑今亡(復齊碑録)¶
¶
　　秦州都督姜確碑¶
¶
<pb:KR3h0070_WYG_066-9b>¶
　　于志寧撰釋智辨正書貞觀十九年十月(金石録)¶
¶
　　相州刺史侯莫陳肅碑¶
¶
　　正書無書撰人姓名貞觀二十一年(金石録)¶
¶
　　右唐侯莫陳肅碑肅隋桂州總管穎之子也元和姓¶
纂所載侯莫陳氏云其先後魏别部居庫斛真水周¶
書云代武川人世為渠帥隨魏南遷為侯莫陳氏余¶
嘗得穎及穎之孫涉墓誌皆云本劉姓系出漢楚元¶
王後穎墓誌則以為父崇魏時賜姓涉墓誌則以為¶
<pb:KR3h0070_WYG_066-10a>¶
崇王父豐後魏時賜姓二説已自不同而肅碑乃云¶
漢中山靖王勝之後勝曾孫邵謀誅王莽不宻避難¶
于代因左言而命氏改姓侯莫陳焉自古史傳所載¶
容有異同穎肅涉三世嵗月相接而碑誌所書自相¶
乖戾如此皆莫知其孰是豈其姓氏本出代北而唐¶
初以族望相髙故妄言出于名胄以欺眩世俗初無¶
所稽據乎不然殆不可考也已(金石録)¶
¶
　　晉州刺史裴府君碑¶
¶
<pb:KR3h0070_WYG_066-10b>¶
　　上官儀撰正書姓名殘闕貞觀二十三年(金石録)¶
¶
　　楚哀王稚詮碑¶
¶
　　唐歐陽詢撰并分書王名稚詮字集𢎞髙祖之子也¶
隋大業末髙祖起兵于太原王在京師見殺髙祖輔¶
政追封楚公諡曰哀武徳初進爵為王碑不著所立¶
之年歐陽公時為給事中(集古録目)¶
¶
　　工部尚書晉昌郡王碑¶
¶
　　唐于志寧撰歐陽詢書貞觀中立(京兆金石録)¶
¶
<pb:KR3h0070_WYG_066-11a>¶
　　隋工部尚書段文振碑¶
¶
　　潘徽撰歐陽詢八分書貞觀中立(金石録)¶
¶
　　燕府君碑¶
¶
　　李儼撰在霍邑(墨池編)¶
¶
　　樊知遷碑¶
¶
　　在江原縣浄居寺顔師古文(輿地碑目)¶
¶
　　什鉢苾碑¶
¶
　　太宗詔岑文本為突利可汗什鉢苾碑文(舊唐書突厥傳)¶
¶
<pb:KR3h0070_WYG_066-11b>¶
　　思摩碑¶
¶
　　頡利族人思摩入朝授右武衞将軍従征遼東為流¶
矢所中太宗親為吮血未㡬卒於京師贈兵部尚書¶
詔為立碑於化州(舊唐書突厥傳)¶
¶
　　刑部尚書彭城襄公劉徳威碑¶
¶
　　唐許敬宗撰李𤣥模書永徽二年立在三原(京兆金石録)¶
貞觀初為綿州刺史以廉平稱百姓為之立碑(舊唐書本¶
傳)¶
¶
<pb:KR3h0070_WYG_066-12a>¶
　　聞喜縣令江彦碑¶
¶
　　正書無書撰人姓名永徽二年十月(金石録)¶
¶
　　唐司空王仁佑碑¶
¶
　　于志寧撰于立政正書永徽二年(京兆金石録)¶
¶
　　鄧慈碑¶
¶
　　正書无書撰人姓名永徽三年正月(金石録)¶
¶
　　唐贈荆州刺史尹恵碑¶
¶
　　蘇詵撰郭謙光分書永徽三年立(京兆金石録)¶
¶
<pb:KR3h0070_WYG_066-12b>¶
　　唐户部尚書楊纂碑¶
¶
　　令狐徳棻撰郭廣敬書永徽六年(京兆金石録)¶
¶
　　唐魏州刺史王波利碑¶
¶
　　不著書撰人名氏忠公姓王氏名濤字波利越嶲卭¶
都人仕唐為内給事官至魏州刺史真定縣公碑以¶
永徽中立(集古録目)¶
¶
　　左驍衞大将軍翟仵碑¶
¶
　　永徽二年立在東京(金石　訪碑録云在長垣縣東畧　　南二十五里墓側永徽¶
<pb:KR3h0070_WYG_066-13a>¶
二年塟)¶
¶
　　樂彦瑋碑¶
¶
　　劉禕之撰(墨池編)¶
¶
　　賈敦頤碑¶
¶
　　棠棣碑在河南縣西修行寺永徽初賈敦頤弟敦實¶
前後為洛州刺史並有恵政百姓立二碑於此時人¶
號為棠棣碑(太平寰宇記)¶
¶
　　贈左僕射楊逹碑¶
¶
<pb:KR3h0070_WYG_066-13b>¶
　　正書无書撰人姓名顯慶元年(金石録)¶
¶
　　不著書撰人名氏遂寧郡公姓楊氏名達字叔莊𢎞¶
農華隂人隋之宗室煬帝世官至納言封遂寧郡公¶
諡曰懿唐武后其外孫也顯慶元年追贈左僕射仍¶
為立碑(集古録目)¶
¶
　　楊達觀王雄弟也煬帝時官至納言卒贈吏部尚書¶
唐顯慶中以武后外祖父加贈左僕射官為之立碑¶
以隋書列傳考之時有異同傳云字士達而碑云字¶
<pb:KR3h0070_WYG_066-14a>¶
叔荘傳云年六十二而碑云年六十五皆當以碑為¶
正又傳云諡恭而碑云諡懿余集録有李嶠所撰武¶
后母墓碑亦云諡為恭與傳合未知孰是也(金石録)¶
¶
　　紀公碑¶
¶
　　正書無書撰人姓名顯慶四年三月(金石録)¶
¶
　　雲麾将軍燕巒碑¶
¶
　　正書無書撰人姓名麟徳元年正月(金石録)¶
¶
　　乙速孤晟碑¶
¶
<pb:KR3h0070_WYG_066-14b>¶
　　正書無書撰人姓名麟徳元年二月(金石録)¶
¶
　　後魏郢州刺史劉賔碑¶
¶
　　八分書無書撰人姓名麟徳二年其孫立(金石録)¶
¶
　　益州都督程知節碑¶
¶
　　許敬宗撰暢整正書麟徳二年十月(金石録)¶
¶
　　盧國公程知節碑唐侍中中書令行右相許敬宗撰¶
暢整書知節字義貞濟州東阿人官至鎮軍大将軍¶
贈驃騎大将軍碑以麟徳二年十月立在昭陵(集古録目)¶
¶
<pb:KR3h0070_WYG_066-15a>¶
　　越州都督于徳芳碑¶
¶
　　従弟志寧撰蘇季子分書麟徳元年四月建在三原(復齊碑録)¶
趙𢎞智碑¶
¶
　　于志寧撰殷仲容正書并篆額麟徳二年(金石録)¶
¶
　　右唐趙𢎞智碑云𢎞智字處仕而史不載又云自太¶
子舍人為吏部員外郎遷國子博士檢校吏部郎中¶
尋為越王府長史兼檢校吏部侍郎遂轉黄門侍郎¶
舊史亦云累遷而新史直云由太子舍人拜黄門侍¶
<pb:KR3h0070_WYG_066-15b>¶
郎耳又𢎞智為國子祭酒嘗領東宫賔客而新舊史¶
亦皆不載(金石録)¶
¶
　　蘭長史碑¶
¶
　　正書无書撰人姓名麟徳二年(金石録)¶
¶
　　舒州刺史楊承仙碑¶
¶
　　張昌齡撰正書無姓名乾封元年(金石録)¶
¶
　　司元太常伯竇徳𤣥碑¶
¶
　　李儼撰姪節正書乾封元年十月(金石録)¶
¶
<pb:KR3h0070_WYG_066-16a>¶
　　右竇徳𤣥碑以唐史本傳考之其事多合惟徳𤣥為¶
御史大夫攝吏部禮部度支三尚書遂遷大司憲史¶
皆不載又其弟徳逺史云封樂安男而碑作樂平皆¶
當以碑為正(金石録)¶
¶
　　于志寕碑¶
¶
　　令狐徳棻撰于立政書乾封元年十一月(金石録)¶
¶
　　右唐于志寧碑考唐史列傳其㣲時所厯官史多不¶
書今亦不復録録其尤著者碑云大業十年為清河¶
<pb:KR3h0070_WYG_066-16b>¶
縣長而傳云為冠氏長碑云自中書侍郎遷兵部侍¶
郎授蒲州刺史不赴後為衞尉卿判太常卿事以本¶
官兼雍州别駕遷禮部尚書而史皆不載史云自侍¶
中拜尚書左僕射同中書門下三品頃之兼太子少¶
師遷太傅顯慶四年以老乞骸骨詔解僕射更拜太¶
子太師仍同三品今以碑考之其初拜僕射也未嘗¶
領中書門下三品至罷僕射乃為同中書門下㕘謀¶
朝政皆史家之誤又按百官志唐初宰相有㕘議朝¶
<pb:KR3h0070_WYG_066-17a>¶
政預朝政㕘知政事其後有同中書門下三品同平¶
章事永淳中遂以平章事入銜而獨無㕘謀朝政之¶
名盖惟見於此耳(金石録)¶
¶
　　滁州刺史劉君碑¶
¶
　　李儼撰顔有意正書乾封二年二月(金石録)¶
¶
　　唐襄州都督姜協碑¶
¶
　　唐司列少常伯李安期撰豫王府屬直𢎞文館高正¶
臣書協字夀秦州上邽人官至夏州都督碑以乾封¶
<pb:KR3h0070_WYG_066-17b>¶
二年立(集古録目)¶
¶
　　郭君碑¶
¶
　　乾封二年今在汾陽北七十里郭社村¶
¶
　　朱彛尊曰碑文有云揮霜刃而斬老生盖従太宗攻¶
霍邑者按唐書宋老生投塹為劉𢎞基所殺而温大¶
雅創業起居注則云老生攀繩上城軍頭盧君諤所¶
部人跳躍及而斬之今讀此乃知揮刃者之為郭君¶
而首二行剥裂其名字門世及撰文者皆闕其知為¶
<pb:KR3h0070_WYG_066-18a>¶
郭君者藉有碑額存爾(金石文字記)¶
¶
　　唐王屋縣令崔公碑¶
¶
　　唐歐陽植正書乾封二年(京兆金石録)¶
¶
　　唐監門将軍段業碑¶
¶
　　唐劉延祐撰孫師範書龍朔元年立(京兆金石録)¶
¶
　　唐司禮少常伯辛良碑¶
¶
　　唐李儼撰蕭權正書龍朔三年嵗次癸亥二月己酉¶
朔立(復齋碑録)¶
¶
<pb:KR3h0070_WYG_066-18b>¶
　　曺王府典軍劉公碑¶
¶
　　趙務𤣥撰正書无姓名總章二年二月(金石録)¶
¶
　　唐呉廣碑¶
¶
　　總章二年呉廣碑不著書撰人名氏而字畫精勁可¶
喜廣字黒闥唐初與程知節秦叔寳等俱従太宗征¶
伐後與殺建成有功至高宗時為洪州都督以卒然¶
唐書不見其名字惟會要列陪塟昭陵人有洪州刺¶
史呉黒闥亦不知其名廣也其名字事蹟幸見於後¶
<pb:KR3h0070_WYG_066-19a>¶
世者以有斯碑也碑字稍磨滅世亦罕見獨余集録¶
得之遂以傳者以其筆畫之工也故余嘗為蔡君謨¶
言書雖學者之餘事而有助於金石之傳者以此也¶
(六一題跋)¶
¶
　　武師模碑¶
¶
　　崔松客撰正書姓名殘缺總章三年正月(金石録)¶
¶
　　尉遲寳琳碑¶
¶
　　許敬宗撰王知敬正書咸亨元年正月(金石録)¶
¶
<pb:KR3h0070_WYG_066-19b>¶
　　唐侍中中書令行右相許敬宗撰膳部員外郎直𢎞¶
文館王知敬書寳琳字元瑜敬徳之子位至司衞卿¶
碑以咸亨元年正月立(集古録目)¶
¶
　　淄川公李孝同碑¶
¶
　　撰人姓名殘缺諸葛思&KR1027;正書咸亨元年五月(金石録)¶
¶
　　孝同者淮安靖王神通之子史但附名神通傳末碑¶
亦磨泐可讀者才半中有云太宗為秦公孝同𨽻焉¶
承間啟王曰秦公瞻視非常功業又大雖非儲貳必¶
<pb:KR3h0070_WYG_066-20a>¶
膺寳厯靖王心然之云云此亦可為先見矣撰文姓¶
氏已不可求書者據趙明誠為諸葛思禛今亦磨蝕¶
但其筆法虬健波拂處大類褚河南可寳也(石墨䥴華)¶
¶
　　司農寺主簿梁幹碑¶
¶
　　王知隠撰暢整正書咸亨元年(京兆金石録)¶
¶
　　興昔亡單于阿史那彌射碑¶
¶
　　正書無書撰人姓名咸亨四年二月(金石録)¶
¶
　　右唐阿史那彌射碑彌射本西突厥嘗歸朝後伐龜¶
<pb:KR3h0070_WYG_066-20b>¶
兹為蘇海政所殺舊唐史紀彌射事甚詳多與碑合¶
而新史所書甚畧如髙宗朝冊為崑陵都䕶興昔亡¶
單于皆不載碑云單于諱某字彌射而缺其名不書¶
史但言名彌射豈作碑者為緣飾之乎(金石録)¶
¶
　　幽州都督盧承慶碑¶
¶
　　八分書无書撰人姓名咸亨四年五月(金石録)¶
¶
　　戎州刺史董寳亮碑¶
¶
　　李儼撰張遂隆八分書咸亨四年十月(金石録)¶
¶
<pb:KR3h0070_WYG_066-21a>¶
　　贈秦州都督韋琨碑¶
¶
　　許敬宗撰虞昶行書咸亨四年(京兆金石録)¶
¶
　　贈僕射韋陟碑¶
¶
　　李紓撰姪元正書上元元年(京兆金石録)¶
¶
　　越州長史李基碑¶
¶
　　張大素撰行書无姓名上元二年九月(金石録)¶
¶
　　尹府君碑¶
¶
　　正書無書撰人姓名上元二年十二月(金石録)¶
¶
<pb:KR3h0070_WYG_066-21b>¶
　　上柱國任君碑¶
¶
　　正書上元三年十一月今在汾州府南門外二里文¶
侯村任君名恭官至金紫光祿大夫上柱國臨濟縣¶
開國男貞觀十七年二月卒(金石文字記)¶
¶
　　任丘縣令王君碑¶
¶
　　崔融撰八分書無姓名儀鳯元年(金石録)¶
¶
　　贈秦州都督竇彦璋碑¶
¶
　　劉禕之撰儀鳳二年(京兆金石録)¶
¶
<pb:KR3h0070_WYG_066-22a>¶
　　國子司業于立政碑¶
¶
　　撰人姓名殘缺陳道玉八分書調露元年十二月(金石¶
録)¶
¶
　　國子司業于可封碑¶
¶
　　弟淑之撰調露三年立(諸道石刻録)¶
¶
　　狄仁傑寧州碑¶
¶
　　高宗時狄仁傑為寧州刺史撫和戎夏人得歡心郡¶
人勒碑頌徳後為豫州刺史時越王貞稱兵汝南事¶
<pb:KR3h0070_WYG_066-22b>¶
敗縁坐者六七百人籍没者五千口司刑使逼促行¶
刑仁傑緩其獄宻表奏特敇原之配流豐州豫囚次¶
於寧州父老迎而勞之曰我狄使君活汝輩耶相㩦¶
哭於碑下齋三日而後行豫囚至流所復相與立碑¶
頌狄君之徳(舊唐書本傳)¶
¶
　　襄州刺史封公碑¶
¶
　　撰人姓名殘缺宋之愻正書垂拱元年十月(金石録)¶
¶
　　右唐襄州刺史封公碑宋之愻書字畫頗佳之愻之¶
<pb:KR3h0070_WYG_066-23a>¶
問弟也兄弟皆小人之愻奴事武三思三思五狗之¶
愻乃其一以此知書特小技茍非其人亦何足貴哉¶
(金石録)¶
¶
　　麴君碑¶
¶
　　正書無書撰人姓名垂拱六年十一月(金石録)¶
¶
　　卭州刺史狄知愻碑¶
¶
　　書撰人姓名殘缺載和元年正月(金石録)¶
¶
　　揚州都督趙道興碑¶
¶
<pb:KR3h0070_WYG_066-23b>¶
　　李至逺撰永昌元年立(京兆金石録)¶
¶
　　贈箕州刺史成公碑¶
¶
　　楊炯撰正書無姓名天授元年二月(金石録)¶
¶
　　伊州刺史衞府君碑¶
¶
　　彭元覺撰趙楚英書天授二年立(訪碑録)¶
¶
　　冠軍大将軍楊公碑¶
¶
　　蘇味道撰姪楚材正書長夀元年(金石録)¶
¶
　　龎君碑¶
¶
<pb:KR3h0070_WYG_066-24a>¶
　　行書无書撰人姓名神功元年十月(金石録)¶
¶
　　長安主簿龎君碑　與前碑同(金石録)¶
¶
　　䕶軍王君碑¶
¶
　　行書无書撰人姓名聖厯二年六月(金石録)¶
¶
　　明堂令于大猷碑¶
¶
　　正書無書撰人姓名聖厯三年十一月(金石録)¶
¶
　　此碑僅存強半書法全出登善峻拔遒健可為傳神¶
而書者名字遂不可求惜哉按大猷志寧之孫立政¶
<pb:KR3h0070_WYG_066-24b>¶
之子志寧之𤣥孫休烈顯于肅代朝傳云休烈父黙¶
成沛縣令早卒合之正為四世但不知黙成者是大¶
猷子否趙明誠有黙成碑今不可得見矣(石墨䥴華)¶
¶
　　洛陽縣令鄭敞碑¶
¶
　　薛稷撰并正書久視元年六月(金石録)¶
¶
　　右唐洛陽令鄭敞碑薛稷撰并正書碑稱敞上世皆¶
為顯官而敞之為令綽有政績惜乎唐史無傳稷撰¶
此碑在武氏久視元年故碑中之字如地作埊天作¶
<pb:KR3h0070_WYG_066-25a>¶
而人作&KR1655;臣作&KR1428;國作圀授作甃正作击日作□年¶
作□之類皆武氏所製故當時臣下用之非天子不¶
考文此亦可見武氏僣竊之罪(金薤琳瑯)¶
¶
　　丹州刺史蕭宗道碑¶
¶
　　員半千撰蔡有鄰八分書久視元年(京兆金石録)¶
¶
　　濮州長史蕭府君碑¶
¶
　　員半千撰次子令臣正書大足元年四月(金石録)¶
¶
　　稷山縣梁君孝義碑¶
¶
<pb:KR3h0070_WYG_066-25b>¶
　　李秦授文八分書无姓名長安三年正月(金石録)¶
¶
　　都官郎中孔昌寓碑¶
¶
　　盧蔵撰并八分書長安三年二月(金石録)¶
¶
　　右周孔昌寓碑載其世系甚詳云宣尼父三十六世¶
孫也十四世祖潜呉侍中生晉豫章太守竺竺生大¶
尚書冲冲生大司農偘偘生秘書監滔滔生江夏太¶
守俟俟生宋尚書左丞幼幼生尚書右丞遙之遙之¶
生中書侍郎畢畢生齊散騎常侍珮珮生梁侍中休¶
<pb:KR3h0070_WYG_066-26a>¶
源源生陳黄門侍郎宗範宗範生陳散騎常侍伯魚¶
伯魚生隋秘書正字徳紹徳紹生昌寓唐以前士人¶
以族姓為重故雖更千百年歴數十世皆可考究自¶
唐末五代之亂在朝者皆武夫悍卒於是譜牒散失¶
士大夫茫然不知其族系之所自出豈不可惜也哉¶
故余詳録於此使後學論姓氏者有考焉按此碑及¶
梁史皆云休源冲八世孫而元和姓纂獨以為七代¶
孫誤矣(金石録)¶
¶
<pb:KR3h0070_WYG_066-26b>¶
　　晉州長史韋公碑¶
¶
　　楊炯撰孫希弼八分書長安三年四月(金石録)¶
¶
　　上騎都尉相里瑞碑¶
¶
　　正書今在汾陽縣小相里之北太師墓上太師者五¶
代時相里金也二碑並列此碑漫滅特甚其可識者¶
上騎都尉相里府君之碑曰相里瑞字鳯威曰夫人¶
任氏而中有而(天)埊(地)□(日)字知其為武后時立也¶
(金石文字記)¶
¶
<pb:KR3h0070_WYG_066-27a>¶
　　祝府君碑¶
¶
　　子欽明撰正書姓名殘缺神龍元年九月(金石録)¶
¶
　　右唐祝府君碑府君諱綝欽明父也碑欽明自撰今¶
南京有漢祝睦兩碑其一言君出自重黎祝融苗胄¶
其一言其先高辛余按諸書重黎祝融皆帝髙陽之¶
後帝堯髙辛之子也睦碑既云出于重黎祝融又云¶
出于高辛自相牴牾莫可究考而此碑引世本氏姓¶
篇云祝氏軒轅之後也史記周本紀武王克殷封黄¶
<pb:KR3h0070_WYG_066-27b>¶
帝之後於祝帝堯之後於薊樂記云封黄帝之後於¶
薊帝堯之後於祝盖以黄堯本(下缺一字)同出有熊由此¶
史傳相交祝薊互舉㕘考世本惟遷近之然司馬遷¶
史記於族系多采世本不知世本果可盡信否盖君¶
子于學有所不知闕焉可也(金石録)¶
¶
　　唐贈秦州都督唐宗碑¶
¶
　　岑羲撰族孫従心正書神龍二年(金石録)¶
¶
　　右唐宗碑云君諱宗字徵仁而唐書宰相世系表云¶
<pb:KR3h0070_WYG_066-28a>¶
名世宗碑又云祖諱子政而世系表作二政皆當以¶
碑為正宗宰相休璟祖也仕隋為朔方郡丞行郡守¶
事大業末為賊梁師都所殺神龍中贈秦州都督(金石¶
録)¶
¶
　　懐寧縣令慕容府君碑¶
¶
　　徐堅撰正書無姓名神龍二年二月(金石録)¶
¶
　　沙州司馬楊榮碑¶
¶
　　元佑儀撰韋同八分書神龍二年三月(金石録)¶
¶
<pb:KR3h0070_WYG_066-28b>¶
　　榮孫元表字伯儀撰韋同分書神龍二年三月建在¶
蒲城縣(復齋碑録)¶
¶
　　衞州司馬楊恪碑¶
¶
　　張柬之撰八分書姓名殘缺神龍二年(金石録)¶
¶
　　張柬之撰八分書姓名殘缺神龍三年嵗次敦洽三¶
月建在蒲城縣(復齋碑録)¶
¶
　　工部尚書姚璹碑¶
¶
　　正書書撰人姓名殘缺神龍二年四月(金石録)¶
¶
<pb:KR3h0070_WYG_066-29a>¶
　　右唐姚璹碑按新唐書璹列傳云為夏官侍郎坐族¶
弟敬節叛貶桂州長史而碑云自兵部侍郎以敬節¶
犯法改授司府少卿檢校定州刺史尋即真轉都督¶
廣循等二十三州諸軍事廣州刺史後替還仍以前¶
累重貶桂州又璹為宰相時嘗為西京留守而史不¶
載璹以妖妄謟䛕事武后其事蹟皆不足取而於官¶
職缺漏不可不記者所以正史官之失也璹㣲時所¶
歴官列傳尤簡畧今皆不復載云(金石録)¶
¶
<pb:KR3h0070_WYG_066-29b>¶
　　弟&KR1256;撰歐陽植正書神龍二年四月二十三日景申¶
(復齋碑録)¶
¶
　　周并州總管宇文舉碑¶
¶
　　盧思道撰楊畧正書神龍二年十月立(金石録)¶
¶
　　右後周宇文舉碑盧思道撰神龍中其曽孫敞追建¶
以後周書考之官閥事迹多同惟碑云公諱舉字神¶
舉而史但言名神舉而已又史云其曽祖名求男而¶
碑止言名求史云祖名顯和而碑止言名和亦皆不¶
<pb:KR3h0070_WYG_066-30a>¶
同其卒也史云宣帝以宿憾殺之而碑稱遘疾薨疑¶
作碑者為諱其事當以史為正(金石録)¶
¶
　　崔仁縦碑¶
¶
　　正書无書撰人姓名神龍二年(金石録)¶
¶
　　唐匡城令鄭府君碑¶
¶
　　唐校書郎呉光璧撰前國子進士李惟恕書滑州匡¶
城令去思頌徳之碑也諲字叔敬滎陽開封人碑以¶
景龍中立(集古録目)¶
¶
<pb:KR3h0070_WYG_066-30b>¶
　　徐有功碑¶
¶
　　徐彦伯撰景龍三年四月(金石録)¶
¶
　　右唐徐有功碑徐彦伯撰以新舊唐史考之其本末¶
皆同惟舊史云長安二年卒年六十二碑云三年卒¶
年六十八新史亦云年六十八與碑合(金石録)¶
¶
　　太子中舍人楊承源碑¶
¶
　　王獻忠撰集王羲之歐陽詢褚遂良等真行書景龍¶
二年十月(金石録)¶
¶
<pb:KR3h0070_WYG_066-31a>¶
　　唐王獻忠撰集王羲之褚遂良歐陽詢等諸家書承¶
源字嗣本𢎞農華隂人仕至太子典饍郎贈太子中¶
舍人碑以景龍三年十月立(集古録目)¶
¶
　　洛陽尉馬克忠碑¶
¶
　　張説撰盧蔵用八分書景龍二年二月(金石録)¶
¶
　　贈光州都督蘇瓘碑¶
¶
　　唐嚴識𤣥撰正書景龍四年(京兆金石録)¶
¶
　　蘇瓌碑¶
¶
<pb:KR3h0070_WYG_066-31b>¶
　　盧蔵用撰并八分書景雲元年十一月(金石録)¶
¶
　　蘓許公瓌武功人景雲元年十一月塟于武功碑隸書剥¶
蝕過半存者才十三書法猶有漢魏遺意金石略云盧蔵¶
用書而金石録云蔵用撰并書攷文苑英華蔵用撰序張¶
説撰銘今碑後猶有范陽張説字鄭趙二公未見耶(石墨鐫華)¶
¶
　　左僕射劉延景碑¶
¶
　　徐彦伯撰張庭珪八分書景雲二年二月(金石録)¶
¶
　　右唐劉延景碑延景女為睿宗妃生譲帝者碑云夫¶
<pb:KR3h0070_WYG_066-32a>¶
人房氏以景雲元年贈沛國夫人二年嵗次丁亥附¶
窆于延景之墓按睿宗以景雲元年六月即位改元¶
嵗次庚戌明年嵗在辛亥而碑作丁亥誤也碑載延¶
景四子溫玉承顔璵琪而元和姓纂以璵為瑗盖姓¶
纂之謬也(金石録)¶
¶
　　并州刺史崔敬嗣碑¶
¶
　　胡皓撰郭謙光八分書景雲二年九月(金石録)¶
¶
　　檢校祕書丞兼昭文館學士胡皓撰國子監太學助¶
<pb:KR3h0070_WYG_066-32b>¶
教郭謙光八分書敬嗣字奉先博陵安平人官至并¶
州大都督府長史碑以景雲二年九月立(金石録)¶
¶
　　右唐崔敬嗣碑胡皓撰郭謙光書崔氏為唐名族而¶
敬嗣不顯皓為昭文館學士然亦無聞觀其事實文¶
詞皆不足多采而余録之者以謙光書也其字¶
畫筆法不減韓蔡李史四家而名獨不著此余屢以¶
為歎也(集古録)¶
¶
　　右唐崔敬嗣碑按唐史崔光逺傳中宗在房州光逺¶
<pb:KR3h0070_WYG_066-33a>¶
之祖敬嗣為刺史盡誠推奉帝徳之及反正有與敬¶
嗣同姓名者每擬官輙超拜後召見悟非是訪真敬¶
嗣已死乃用其子余集録有光逺祖墓誌其卒在武¶
后朝此碑敬嗣盖中宗時誤遷官者也而碑乃云景¶
龍元年有制追不時至中宗對宰相稱其姓名三令¶
使者趣之及謁見即日拜羽林将軍二説不同豈中¶
宗既召見乃悟其非是歟(金石録)¶
¶
　　集古録曰崔為唐名族而敬嗣不顯余考之唐有兩¶
<pb:KR3h0070_WYG_066-33b>¶
崔敬嗣昔中宗放房州吏多肆慢不為禮敬嗣為刺¶
史獨盡誠推奉中宗復位有與敬嗣同姓名者每擬¶
官輙超拜召見悟非是訪真敬嗣死矣即授子注五¶
品官注生光逺嘗持節荆襄徙鳳翔又節度劍南其¶
官職甚顯敬嗣亦以此知名於世昔人偶不考也(廣川¶
書跋)¶
¶
　　王思泰碑¶
¶
　　李振撰并正書景雲二年(金石録)¶
¶
<pb:KR3h0070_WYG_066-34a>¶
　　王美暢碑¶
¶
　　薛稷撰并正書景雲二年(金石録)¶
¶
　　唐禮部尚書昭文館學士薛稷撰并書美暢字通理¶
太原祁人官至潤州刺史其女為睿宗徳妃景雲中¶
追贈美暢至益州都督碑以景雲二年七月立(集古録目)¶
¶
　　陶狄碑¶
¶
　　在彭澤縣景雲中馬澤撰(輿地碑目)¶
¶
　　司農卿盧萬石碑¶
¶
<pb:KR3h0070_WYG_066-34b>¶
　　李義撰八分書無姓名先天元年十月(金石録)¶
¶
　　楊乾緒碑¶
¶
　　褚琇撰權瓖八分書先天元年十一月(金石録)¶
¶
　　唐富乎王簿褚琇撰正字權瓌八分書乾緒字幼紹¶
雍州富平人官至宣威将軍右鈐衞幽州開福府折¶
衝都尉清邊軍總管致仕碑以先天元年十一月立¶
(集古録目)¶
¶
　　贈廣州大都督成王仁碑¶
¶
<pb:KR3h0070_WYG_066-35a>¶
　　唐侍郎岑羲撰岐王府㕘軍魏思禮書仁字千里後¶
改以字為名唐太宗之孫呉王恪之子官至益廣二¶
州都督封成王神龍三年與節愍太子同誅武三思¶
敗死先天二年妃慕容氏為立此碑(集古録目)¶
¶
　　洪州刺史王守真碑¶
¶
　　唐賀遂涉撰崔璹書先天二年(京兆金石録)¶
¶
　　太僕少卿天水郡王僖碑¶
¶
　　唐蘇晉撰魏思禮正書先天二年(京兆金石録)¶
¶
<pb:KR3h0070_WYG_066-35b>¶
　　中書舍人王無兢碑¶
¶
　　右唐王無兢碑無兢事迹附見唐書陳子昻傳後以¶
碑考之傳頗不合傳言自殿中侍御史徙太子舍人¶
神龍初出為蘇州司馬貶廣州讐家矯制榜殺之而¶
碑言為中書舍人卒傳言坐與張易之等交往貶而¶
碑云兩張弄權九有蕩析公出而無愠皆莫知其孰¶
是據碑言無兢無子孫權知萊州刺史姚汭為買石¶
立碑去無兢之歿已逺事迹得于傳聞未足盡信也¶
<pb:KR3h0070_WYG_066-36a>¶
無兢東萊人墓在掖縣界中云(金石録)¶
¶
　　姚汭撰行書無姓名無年月(金石録)¶
¶
　　唐馮本碑¶
¶
　　先天元年閻朝隐撰子敦直八分書(金石表)¶
¶
　　今在高陵縣西南七里府君廟(金石文字記)¶
¶
　　唐契苾明碑¶
¶
　　先天元年婁師徳撰殷𤣥祚楷書(金石表)¶
¶
　　明契苾何力子也婁師徳製文殷𤣥祚書筆法亦瘦¶
<pb:KR3h0070_WYG_066-36b>¶
勁可觀碑中契苾何力作河力史諡曰烈碑諡曰毅¶
疑史為誤碑中叙明子前曰長男嵸後曰聳二字自¶
相牴牾且明長子嵸襲封凉公而后云孤子息涼國¶
公嵩立又何也明塟於萬嵗通天元年碑立於先天¶
二年仍稱大周革命仍用武后製字都不可曉(石墨鐫華)¶
今在咸陽縣(金石文字記)¶
¶
　　補¶
¶
　　徐王元禮碑¶
¶
<pb:KR3h0070_WYG_066-37a>¶
　　咸亨三年崔行功撰趙仙客書元禮唐髙祖子也以¶
碑考傳年夀官閥悉同而碑云使持節徐譙泗三州¶
諸軍事徐州刺史又云贈太尉使持節大都督冀相¶
貝徳滄景魏博等八州諸軍事冀州刺史傳云為徐¶
州都督又云贈冀州大都督傳既簡畧又都無法而¶
碑之所書亦失也盖刺史非兼州之官都督非一州¶
之號碑云持節徐譙泗三州諸軍而傳獨為徐一州¶
刺史此其失也當如前史持節秦涼州諸軍事秦涼¶
<pb:KR3h0070_WYG_066-37b>¶
二州刺史乃為得爾其書贈官則如碑之書是矣盖¶
為一州刺史而兼督八州軍事爾都者有所兼總之¶
名也此特小故而余區區辨之者前史失之久矣又¶
國朝自削方鎮之權而節度使都督無復兼州而舊¶
名不除是節度都督自施於己此不可不正其失也¶
(集古録)¶
¶
¶
　　六藝之一録卷六十七¶
¶

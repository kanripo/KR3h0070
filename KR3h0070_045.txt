# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.353709
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 45
<pb:KR3h0070_WYG_045-1a>¶
　　欽定四庫全書¶
¶
　　六藝之一録卷四十六　　　　　錢塘倪濤撰¶
¶
　　石刻文字二十二¶
¶
　　漢元儒先生婁夀碑¶
¶
　　先生諱夀字元考南陽隆人也曽祖父□春秋以大夫¶
侍講至五官中郎將祖父大常博士徵朱□司馬親父¶
安貧守賤不可榮以禄先生童孩多奇岐嶷有志捥&KR0034;¶
傳業好學不猒不脩亷隅不飭小行温然而恭慨然而¶
<pb:KR3h0070_WYG_045-1b>¶
義善與人交久而能敬榮沮溺之耦耕甘山林之杳藹遁¶
世無悶恬佚凈漠徲&KR1795;衡門下學上達有朋自逺冕紳莘¶
莘朝夕講習樂以忘憂郡縣禮請終不回顧高位厚禄固¶
不動心蔍絳大布之衣□&KR0008;蔬菜之食蓬户茅宇棬樞&KR0034;¶
牖樂天知命確乎其不可拔也是以守道識真之主(士字)高¶
尚其事鄉䣊州鄰(闕)親□懐年七十有八熹平三年正月¶
甲子不禄國人乃相與論□處諡刻石作銘其詞曰¶
¶
　　皇矣先生□□惟明優於春秋元嚜有成知賤為貴與¶
<pb:KR3h0070_WYG_045-2a>¶
世無争□洟衡門禮儀滋醇窮下不苟知我者天身歿¶
聲鬯千載作珍緜之日月與金石存¶
¶
　　右元儒婁先生碑篆額今在光化軍婁君名夀以靈¶
帝熹平三年卒國人相與論徳處詞諡之曰元儒先¶
生猶陳寔之文範法真之元徳也𨽻釋又有忠惠父¶
魯峻碑亦非諡扵朝者羣下私相諡非古也末流之¶
弊故更相標榜三君八顧之目紛然而竒禍作矣碑¶
首所篆婁字頗異圖經謂之翟先生碑歐陽公問之¶
<pb:KR3h0070_WYG_045-2b>¶
王洙原叔以李陽冰篆文證之始知元儒為婁姓西¶
漢紀從官給事官司馬中者注云宫之外門為司馬¶
門盖今之皇城門也東漢志宫掖門凡七每門一司¶
馬考之扵碑元賔為蒼龍司馬沈君為北屯司馬則¶
主南宫門者劉曜為朱爵司馬靈臺碑管遵為東明¶
¶
　　司馬則主北宫門者婁君之祖為朱爵司馬而書作朱¶
□者猶帝堯碑以繼作□校官碑以剗作戔省其文¶
也又有兩脩字皆作攸殆亦類此夫不脩廉隅不飭¶
<pb:KR3h0070_WYG_045-3a>¶
小行居今則為過舉作文者乃以講婁君之美何也¶
書不云乎不矜細行終累大徳漢儒其何擇焉(𨽻釋)¶
¶
　　□音大奚切□音與而切蔍即麤字□即糲字□¶
即愛字□即懐字(同上)¶
¶
　　右漢元儒婁先生碑云先生諱夀字元考南陽隆人¶
也祖太常博士父安貧守賤不可榮以禄先生童孩¶
多竒岐嶷有志好學不厭不飭小行善與人交久而¶
能敬榮沮溺之耦耕甘山林之杳藹又曰有朋自逺¶
<pb:KR3h0070_WYG_045-3b>¶
冕紳莘莘講習不倦年七十有八熹平三年二月甲¶
子不禄今光化軍乾徳縣圖經載此碑景祐中余自¶
夷陵貶所再遷乾徳令按圖求碑而夀有墓在糓城¶
界中余率縣學生親拜其墓見此碑在墓側遂據圖¶
經遷碑還縣立扵敇書樓下至今在焉(集古録)¶
¶
　　右𨽻書不著書撰人名字先生名夀字元考南陽人¶
隐居不仕以教授為業延熹中立在光化軍乾徳縣¶
夀墓之側(集古録目)¶
¶
<pb:KR3h0070_WYG_045-4a>¶
　　熹平三年正月立(金石録目)¶
¶
　　元儒婁先生碑在襄州(金石略)¶
¶
　　右漢元儒先生婁夀碑集古録云在光化軍乾徳縣¶
予自夷陵貶所再遷乾徳令夀有墓在榖城界中而¶
碑在墓側遂遷碑還縣立於勅書樓下則碑在當時¶
得免於毁棄者歐陽公之力也𨽻釋云元儒先生盖¶
國人私諡猶陳寔之文範法真之元徳而其末流之¶
弊更相標榜三君八顧之目紛然而竒禍作矣予謂¶
<pb:KR3h0070_WYG_045-4b>¶
漢人之好標榜其罹禍固宜然自漢至今千有餘年¶
而私諡不廢亦未聞有罹禍者此又不可以執一論¶
也光化軍即今襄陽府之光化縣而乾徳亦其地云¶
(金薤琳琅)¶
¶
　　婁夀碑隂¶
¶
　　故五官掾婁(闕)伯三百故守長史掾夏光淵二百故從¶
事(闕)　張千故府掾(闕)子(闕)二百故五官掾陳季髙三¶
百故府掾終衆五百故督郵終仲行千故從事終□嚮¶
<pb:KR3h0070_WYG_045-5a>¶
二百故督郵終伯康千故督郵范仲隱五百故府掾婁¶
伯𦙍五千故校官祭酒婁就五百故府掾陳徳賢四百¶
故府掾終□興二百處□夏仲髙二百處□夏&KR0970;髙二¶
百處□婁元(闕)三百處□終永梁二百處□婁元(闕)三¶
百處□張彦(闕)二百處□婁□都二百故守葉令終文¶
勝二百故督郵陳瑋公二百故督郵婁□生五百故府¶
掾婁仲絢二百故府掾婁敬(闕)　百處士(闕)仲順二百¶
處士吕和&KR0690;二百處士豐子能三百處士婁宣卿二百¶
<pb:KR3h0070_WYG_045-5b>¶
處士夏伯明四百處士陳子讓二百處士馮永南三百¶
處士鄧□敬二百處士婁(闕)臺五百處士婁&KR0970;碧五百¶
故從事南郡許孔□三百故從事(闕)陽(闕)故五官掾(闕)¶
都尹紂(闕)五百故督郵(闕)　仲(闕)　儀二百故督郵(闕)¶
　百故督郵(闕)　處士鄧超(闕)處士(闕)郁(闕)　處¶
士友趙文宏三百處士汝南(闕)處士(闕)　　　百處士¶
(闕)　處士(闕)　　二百處士(闕)　　二百處士(闕)　君¶
(闕)百處士(闕)　舉(闕)百處士(闕)　明百處士(闕)　　二¶
<pb:KR3h0070_WYG_045-6a>¶
百¶
¶
　　右婁夀碑隂可見者五十四人漫滅者四人其稱南¶
郡汝南者二人餘盖南陽人也此碑在光化而歐趙¶
不云有隂初若可疑盖漢人立碑多有隂往往推拓¶
者畧而棄之好古之士身在他壤無自而知也婁先¶
生南陽人而此有葉令又其間姓婁之可見者十有¶
二人以前碑合之大小與中穿適相等然後知為婁¶
君碑隂決也諸人所書者皆其字(𨽻釋)¶
¶
<pb:KR3h0070_WYG_045-6b>¶
　　梁相費汎碑¶
¶
　　梁相諱汎字仲慮此邦之人也其先季文為魯大夫有¶
功封費因&KR2601;為姓秦項兵起避墜于此遂留家焉世業¶
稼穡好學禮樂大漢之(闕)官司相繼絶而復續至梁府¶
君以孝友至行聞於鄉邑仕更郡右寋□貭直&KR0965;公履¶
法察孝廉除郎中屯騎司馬遷蕭令□民如子先教後¶
罰流元黙之化奉以忠信守以敦篤&KR0965;位九年百姓移¶
風苛慝不作姦冦不發變争路銷推讓道生三年不斷¶
<pb:KR3h0070_WYG_045-7a>¶
獄禎祥感應時沛有蝗獨不入界由此顯名國以状聞¶
朝廷嘉諸拜梁相宣慈恵(闕)不帥自正當&KR0034;台階延究¶
曷耇被病遜位春秋八十卒二子&KR0034;(闕)鳳由宰府至堂¶
邑令政九江太守適孫&KR0008;感奚斯之義刋銘元石旌勒¶
厥美俾(闕)覽焉其辭曰¶
¶
　　□□顯祖厥徳懿鑠播勛扵前□碩基業遺愛扵民福¶
流後□庶(闕)昌(闕)&KR0965;堂(闕)室功烈休矣末昆勠力¶
¶
　　右漢故梁相費府君之碑篆額今在湖州費君名汎¶
<pb:KR3h0070_WYG_045-7b>¶
堂邑令鳳九江太守政之父也鳳以威宗熹平中卒¶
碑載費君二子所終之官此盖其孫&KR0008;所立故其銘¶
有穆穆顯祖之句鳳碑云孝孫字元宰生不識考妣¶
追惟厥祖恩蓬首斬衰杖則鳳之子已蚤卒此所謂¶
&KR0008;乃九江之子得鳳畝一金之産者左氏傳魯僖公¶
賜季友汶陽之田及費碑作季文誤也趙氏曰費有¶
兩姓音讀不同源流亦異其一音蜚嬴姓出於伯翳¶
史記所載費昌費中楚費無極漢費長房其後也其¶
<pb:KR3h0070_WYG_045-8a>¶
一音祕姬姓出於季友琅邪費氏及梁相者其後也¶
(𨽻釋)¶
¶
　　碑以寋□(鄂)為謇諤&KR2601;即氏字墜即地字(同上)¶
¶
　　右漢梁相費府君碑其名字若云諱况字仲慮而况¶
疑為汎慮疑為寛其官閥可見者為蕭令九年沛有¶
蝗獨不入其界國以狀聞朝廷嘉諸拜梁相春秋八¶
十卒其銘頗簡而文字麄完云□□顯祖厥徳懿鑠¶
播勛於前丕碩基業遺愛於民福流後胙自此磨滅¶
<pb:KR3h0070_WYG_045-8b>¶
不可識者八字其卒章云功烈休矣來昆戮力而穆¶
字為□古文多然(集古録)¶
¶
　　右𨽻書不著書撰人名字君名况字仲慮官至梁相¶
碑不載其鄉里及刻石年月在今南京(集古録目)¶
¶
　　右費汎碑在湖州其額題漢故梁相費君之碑碑云¶
梁相諱汎字仲慮此邦之人也其先季文為魯大夫¶
有功封費因以為姓秦項兵起避地於此遂留家馬¶
余家所收姓氏文字粗備以諸書參考頗多牴牾不¶
<pb:KR3h0070_WYG_045-9a>¶
合姓苑云費氏禹後漢有長房蜀志有丞相禕又云¶
今瑯琊亦有此姓音父位反李利渉編古命氏云費¶
氏出自魯桓公少子季友有勲於社稷賜汶陽之田¶
封邑於費子孫氏焉漢有費将軍其後有費忠費柔¶
適蜀為寧蜀人忠之孫徙於荆州後遷江夏忠十代¶
孫奕奕孫禕又家於蜀晉平蜀禕之子承復歸江夏¶
林寶元和姓纂云費氏亦音祕史記紂幸臣費中夏¶
禹之後楚有無極漢有直蜀有禕晉有詩又云瑯琊¶
<pb:KR3h0070_WYG_045-9b>¶
費氏直之後也陳湘姓林云費氏音蜚夏禹之後余¶
嘗考之此字有兩姓音讀不同源流亦異其一音蜚¶
嬴姓出扵伯翳史記所載費昌費中楚費無極漢費¶
将軍費直費長房蜀費禕之徒是其後也其一音祕¶
姬姓出扵魯季友姓苑所載瑯琊費氏而此碑所謂¶
梁相費君是其後也然則姓苑姓纂姓林皆云夏禹¶
之後姓纂又云亦音秘及謂瑯琊費氏為直之後皆¶
其差誤而編古命氏以費将軍費禕之徒出扵魯季¶
<pb:KR3h0070_WYG_045-10a>¶
友亦非也余又按春秋僖公賜季友汶陽之田及費¶
而左傳亦以謂季友有功於魯受費以為上卿今以¶
為季文有功封費者盖碑之誤(金石録)¶
¶
　　堂邑令費鳳碑¶
¶
　　惟熹平六年嵗&KR1749;于大㐬无射之月堂邑令費君寢疾¶
卒嗚呼哀哉於是夫人元弟故(闕)　　守卜(闕)追而誄¶
之其辭曰¶
¶
　　君體履柔龢温其如玉脩孝友乎閨閾執忠謇於王室¶
<pb:KR3h0070_WYG_045-10b>¶
立迹州郡仕更右職舉直措枉疆衛(闕)㒃貢孝三署勛¶
譽有則出宰近甸民懐厥徳色斯輕翔翻然髙絜王人¶
述職分(闕)班爵台(闕)　招助鼎調物退巳進弟不營榮¶
禄栖遲歴稔項領滯畜彰土不庭黔民作虐命君(闕)¶
政化(闕)行從善遷□三暮(朞字)致道有恥且&KR1749;收守旌功¶
轉左堂邑垂拱不言而民帥伏三時之間卒以(闕)洽旻¶
天不弔命也早歿春秋六十六□儀瘁傷泣涕連漉豈¶
愛我躬命不可贖臨終迷(闕)　　内發祖業良田畝直¶
<pb:KR3h0070_WYG_045-11a>¶
一金推子弟息辭位讓財行義髙邵卓不可及名實相¶
副有始有卒(闕)　人善&KR2774;兮切惻(闕)¶
¶
　　故吏故鄣施業字世堅義民堂邑□忠忠年十有一年¶
慈考早隕喪以備於禮制蓬首而(闕)　　壤而消辟地¶
(闕)　　行母氏以(闕)　　　而悼傷服(闕)菲五五縗杖¶
其未除廣陵之郡守東海(闕)　聞寢疾而終卒凡百普¶
悲(闕)　　　舜化比屋之餘慶随(闕)棺柩車哀以而逆¶
之祖載已畢訖還返其故鄉君(闕)其節操悲其有(闕)¶
¶
<pb:KR3h0070_WYG_045-11b>¶
　　每以(闕)　　　　其老親忠(闕)君厚徳念¶
君之仁恩聞君之隕隧剥斷而丰酸復截縗麻杖(闕)君之柩棺扶號¶
而竭(闕)泣涕其(闕)　　　　　　　甫扵岐山(闕)　其¶
從之迷君而到官上書而□(厲字)君盡&KR1371;息之(闕)　　君¶
之(闕)　　君(闕)三(闕)　　　　　　扵山(闕)列種嘉竒¶
樹特為之潤鮮忠業與(闕)　猶君恩使然雖君有大化¶
孰能爾者難子喪之終(闕)　　思其顔而(闕)死可贖不¶
愛(闕)　　人今君扵彼卓□而超倫吏民慕髙蹤來者¶
<pb:KR3h0070_WYG_045-12a>¶
其如雨偉名建□石垂示扵(闕)門下功曹徐侃字元節¶
主簿吕嘉字元(闕)主史陳信字聖舉主記史(闕)忠字建¶
臺門下㳺激(闕)　字叔騰門下賊曹(闕)　字聖臺門下¶
史曹助字仲臺(闕)史吕常字孝讓從掾位徐超字元賞¶
¶
　　右漢故堂邑令費君之碑篆額今在湖州費君名鳳¶
自郎中嘗宰新平故鄣堂邑三邑以靈帝熹平六年¶
卒其妻之弟卜君追誄之乃作此碑碑中無名字見¶
之石君詩碑云祖業良田畝直一金推予弟息此固¶
<pb:KR3h0070_WYG_045-12b>¶
可嘉至扵退已進弟不營榮禄則又人之所難其云¶
行義髙邵卓不可及名實相副有始有卒信哉此云¶
黎儀瘁傷孔宙碑亦云乃綏三縣黎儀以康黎則黎¶
老之稱儀則讀如旄倪之倪也誄之後載施業戚忠¶
二人竭力送終之事業者鄣土之故吏忠者堂邑之¶
義民皆費君之舊部也其辭皆五言石磨滅文不相¶
屬初叙戚忠早喪慈考母服未除有廣陵之役聞訃¶
來奔祖載還鄉及泉隧有期復截縗杖扶號柩棺列¶
<pb:KR3h0070_WYG_045-13a>¶
種竒木建立磐石此其大略也菲五五者居喪菲食¶
二十五月也岐山者其地名其後有門下功曹題名¶
者九人¶
¶
　　碑以執為執格于大荒有耻且格皆不从木(同上)¶
¶
　　右堂邑令費君碑云惟熹平六年無射之月堂邑令¶
費君寢疾卒嗚呼哀哉扵是夫人元弟卜𦙍追而誄¶
之其後有銘詩碑所述費君事不甚詳悉而其名字¶
世次官秩具載于碑隂今附扵後(金石録)¶
¶
<pb:KR3h0070_WYG_045-13b>¶
　　右漢堂邑令費君碑乃君夫人之弟卜𦙍所撰盖誄¶
辭也辭之後載鄣土故吏施業堂邑義民戚忠皆竭¶
力送終而忠之所行尤為卓絶攷之費君歿時忠有¶
廣陵之役既聞訃來奔祖載還鄉及葬有期復截縗¶
麻俯號柩前列植邱木誠可謂之義矣漢去古未逺¶
故民俗之厚如此若後世其可得哉(金薤琳琅)¶
¶
　　費鳳别碑¶
¶
　　君&KR0008;家中孫曰陵石&KR0008;字子才載馳載驅來奔于喪庭¶
<pb:KR3h0070_WYG_045-14a>¶
肝磪意悲感切傷心瞻彼碑誄懐之好音司馬慕藺相¶
南容復白珪仰之以彌髙鑽之而彌堅不堪□且思叙¶
詩之一篇庶&KR0146;昔子夏起夫子之所言其辭曰¶
¶
　　君諱鳳字伯蕭梁相之元子九江太守之長兄也世徳¶
襲爵銀□相亞□遐祖之鴻軌拓前代之休蹤邈逸越¶
而難繼非羣愚之所頌仁義本扵心慈孝著扵性言不¶
失䓦術行不越矩度清潔曒爾&KR0034;而不滓恤憂矜厄施¶
而不記由近及逺靡不覆載故能闡令名而雲騰揚盛¶
<pb:KR3h0070_WYG_045-14b>¶
聲而風布踐郡右職三貢獻計辟州式部忠以衛上&KR2641;¶
安二年吳郡太守東海郭君以君有逶虵之節自公之¶
操年世一舉孝廉拜郎中除陳國新平長神化風靡恵¶
以流下静而為治匪煩匪擾乾乾日□矜此黔首功成¶
事就色斯髙舉宰司委職位思賢以自輔元懿守謙虚¶
白駒以&KR0034;隉丹陽有越寇渂(闕)　　　命君討理之試¶
守故鄣長盖危亂有不讓又畏此之□□(闕)　而(闕)牧¶
爰止其師旅鴧若飛鷹□□若夫虓虎彊者綏以徳弱¶
<pb:KR3h0070_WYG_045-15a>¶
者以仁撫簡在上帝心功訓而特紀轓輿宰堂邑朞月¶
而致道視(闕)　　　遂據亐卿尹中表之恩情兄弟與¶
甥&KR0008;樢與女蘿性樂松之茂好聞君顯令名舉宗為歡¶
喜不□奄忽終蔵形而匿景耕夫釋耒耜桑婦投鉤莒¶
道阻而且長望逺淚如雨莢馬循大路搴裳而渉洧□¶
□黍離思黄鳥集于䠂惴惴之臨穴送君扵厚土嗟¶
嗟悲且傷毎食歌不飽夫人篤舊好不㕥存亡改文平¶
感渭陽悽愴益以甚諸姑咸璧踊爰及君伯姊孝孫字¶
<pb:KR3h0070_WYG_045-15b>¶
元宰生不識考妣追惟厥祖恩蓬首斬縗杖世所不能¶
為流稱於鄉黨見吾若君存剥裂而不已壹别㑹無期¶
相去三千里絶翰永忼慨泣下不可止¶
¶
　　右費鳳别碑刻舅家中孫甘陵石&KR0008;詩一篇其辭云¶
瞻彼碑誄懐之好音謂卜君所作也其詩先叙世系¶
厯官繼以韻語六十句其三句六言餘皆五言石君¶
盖鳳之中表也所述兄弟甥舅諸姑伯姊夫人孝孫¶
悲傷哀痛之意宛轉凄切費氏父子三碑合並列扵¶
<pb:KR3h0070_WYG_045-16a>¶
呉興校官之壁不知者指此為碑隂趙氏亦有斯誤¶
其中□而不滓盖用𣵀而不緇鴧若飛鷹鵕錿若夫¶
虓虎盖用&KR0008;彼飛隼闞如虓虎其字有不同者若非¶
假借則是傳授異也(𨽻釋)¶
¶
　　碑以磪為摧以&KR0146;為㡬以逶虵為委蛇以&KR0034;為逐¶
以基為朞以□為躃(同上)¶
¶
　　右漢費鳳碑云字伯蕭梁相之元子也漢安二年舉¶
孝廉拜郎中除陳國新平長又云試守故鄣長其文¶
<pb:KR3h0070_WYG_045-16b>¶
班班可見而卒葬年夀皆不載其後悉為五言韻語¶
其略曰不悟奄忽終蔵形而匿景耕夫釋耒耜桑女¶
投鉤筥道阻而且長起坐淚如雨其文既非工故不¶
悉録(集古録)¶
¶
　　右石&KR0008;撰𨽻書不著書人名氏鳳字伯蕭漢安中厯¶
守故鄣堂邑長&KR0008;自稱鳳舅家中孫文悉為五字句¶
不著所立年月(集古録目)¶
¶
　　右費君碑隂云君諱鳳字伯蕭梁相之元子九江太¶
<pb:KR3h0070_WYG_045-17a>¶
守之長兄也世徳襲爵銀艾相亞又云君踐郡右職¶
三貢獻計漢安二年吳郡太守東海郭君以君有委¶
蛇之節自公之操年卅一舉孝廉拜郎中除陳國新¶
平長遂宰堂邑其後為五字韻語詞頗古雅而時時¶
殘缺不可次叙其前題君舅家中孫甘陵石&KR0008;字子¶
才所述云(金石録)¶
¶
　　伯蕭碑隂者石子才之所作也子才甘陵人自稱君¶
舅家中孫瞻彼碑誄不堪哀思而叙之以詩也其詩¶
<pb:KR3h0070_WYG_045-17b>¶
有云中表之恩情兄弟共甥舅蔦與女蘿性樂松之¶
茂好聞君顯令名舉宗為歡喜不悟奄忽終蔵形而¶
匿景又云策馬循大道褰裳而渉洧惴惴之臨穴送¶
君於厚土末又云一別㑹無期相去三千里絶翰永¶
忼慨泣下不可止賢哉石君不逺三千里而㑹中表¶
之喪也今之人以貴陵賤以富忽貧薄恩敗禮喜不¶
慶憂不弔者㡬何人也嗚呼觀此碑者情友親厚之¶
心可以悠然而生矣(集古後録)¶
¶
<pb:KR3h0070_WYG_045-18a>¶
　　右漢堂邑令費鳳別碑歐陽公直以為費鳳碑趙明¶
誠則以為費鳳碑隂𨽻釋謂費氏父子三碑並列於¶
吳興校官盖鳳之父汎為梁相有碑而鳳亦自有碑¶
此則鳳中表石勛字子才之所述也集古後録謂勛¶
不逺三千里而㑹中表之喪觀此情友親厚之心可¶
以悠然而生則𨽻釋所稱別碑為是三碑今皆不存¶
此予得之四明豐解元坊宋榻本也(金薤琳琅)¶
¶
　　堂邑令費君碑熹平六年立有碑隂在湖州(金石略)¶
¶
<pb:KR3h0070_WYG_045-18b>¶
　　酸棗令劉熊碑(水經注作酸棗令劉孟陽碑集古録作俞鄉侯季子碑)¶
¶
　　君諱熊字孟(闕)廣陵海西人也厥祖天皇大帝垂精接¶
感䔍生聖明(闕)仍其則子孫亨之分源而流枝葉扶䟽¶
出王别𦙍受爵列土封侯載徳相繼不顯(闕)¶
¶
　　光武皇帝之元孫廣陵王之孫俞鄉侯之季子也誕生¶
照明岐㠜踰絶長(闕)　　　柴守約履勤體聖心叡敦¶
五經之瑋圖兼古業覈其妙行脩言道(闕)　　　　宜¶
京夏莫不師卬六籍五典如源如&KR3110;既練州郡卷舒委¶
<pb:KR3h0070_WYG_045-19a>¶
随忠貞(闕)效官(闕)　　出省揚土流化南城政猶北辰¶
衆&KR0034;所從三祀有成来臻我邦循東(闕)之恵抑(闕)禮官¶
賞進厲頑約之以禮博之以文政教始初慎徽五典勤¶
恤民&KR0907;(闕)心顧下(闕)　仁恩如冬日威猛烈炎夏貪究¶
革情清脩勸慕徳恵潛流鬯芳旁布尤愍縣(闕)濟濟之¶
儀孜孜之踰帥&KR0146;後學致之&KR0146;泮草上之風莫不嚮應¶
恱誨日新砥(闕)　素七業勃然而興咸居今而好古雖¶
未盡道善必有所由處民之秉彛實我劉父其人魯無¶
<pb:KR3h0070_WYG_045-19b>¶
君子斯言取㫋允我劉父言善誘人講禮習聆匪徒豐¶
學屢獲有年載克成神民恊欣兩不相傷故徳友歸焉¶
自古在昔先民有作洪勲則甄盛徳(闕)刻表諸来世垂¶
之㒺極裦賢表善揚幽抜徹式序在位量能授宜官無¶
曠事(闕)　為正㕥卒為更愍念烝民勞苦不均為作正¶
彈造設門更富者不獨逸樂貧者得順四時積和感暢¶
嵗為豐穰賦稅不煩實我劉父吏民愛若慈父畏若神¶
明悔(闕)令徳清越孤竹徳牟産竒誠冝裦顯照其憲則¶
<pb:KR3h0070_WYG_045-20a>¶
乃相(闕)咨度諏詢采摭謡言刋(闕)詩三章其辭曰¶
¶
　　清和穆鑠實惟乾□惟&KR1772;降靈䔍生我君服骨叡聖允¶
鍾厥醇誕生岐㠜言協典墳懿徳震燿孝行通神動履¶
規繩文彰彪繽成是正服以道徳民¶
¶
　　有父子然後有君臣理財正辭束帛戔戔(闕)夢刻像鶴¶
鳴一震天臨保漢實生(闕)勲明試賦授夷夏巳親嘉錫¶
來撫潛化如神其神伊何靈不傷人¶
¶
　　猗歟明哲秉道之樞養(闕)之福惟徳之隅淵乎其長渙¶
<pb:KR3h0070_WYG_045-20b>¶
乎成功(闕)暇民豫新我(闕)通用行則達以誘我邦賴兹¶
劉父用說其&KR0034;澤零年豐黔首歌頌¶
¶
　　右酸棗令劉熊碑篆額石一行㣲有棗令劉字則知¶
所題非十即八也碑云出省揚土流化南城三祀有¶
成来臻我邦則酸棗非始仕之地碑美其勤恤民隱¶
恩威並行帥厲後學善誘日新至叙力後之事尤詳¶
其辭云以卒為更愍念烝民勞苦不均為作正彈造¶
設門更富者不獨逸樂貧者得順四時積和嵗豐賦¶
<pb:KR3h0070_WYG_045-21a>¶
稅不煩可見劉君兹事尤為民便故百姓以劉父稱¶
之碑之所以作也以卒為更之上有為正二字而闕¶
其餘董仲舒云月為更卒已復為正小民安得不困¶
注云更卒謂給郡縣一月而更者正卒謂給中都官¶
者西京更有三品後雖改易官不得人則害常自若¶
也水經云酸棗城有縣令劉孟碑今碑損其一字歐¶
陽公不知碑在酸棗無以名其官遂謂之俞鄉侯季¶
子碑趙氏云光武子廣陵王荆以譴死李利渉編古¶
<pb:KR3h0070_WYG_045-21b>¶
命氏云荆生俞鄉侯平平生彪襲封據此熊當為彪¶
之弟然則扵光武乃其曾孫而曰元孫碑之誤也唐¶
王建題此碑詩云蒼苔滿字土埋龜風雨消磨絶妙¶
辭不向圖經中舊見無人知是蔡邕碑元祐中蘇邁¶
書胡戢之語謂此與劉寛碑同建詩為不誣予謂此¶
固漢𨽻之上品似非中郎筆法其文有云七業勃然¶
而興咸居今而好古其詩則曰有父子然後有君臣¶
文律如此難以謂之絶妙辭也(𨽻釋)¶
¶
<pb:KR3h0070_WYG_045-22a>¶
　　碑以亨為享&KR0907;為隱究為宄踰為諭偶為隅鶴在¶
鳴上省文作寉(同上)¶
¶
　　酸棗縣城内有後漢酸棗令劉孟陽碑(水經注)¶
¶
　　右漢俞鄉侯季子碑云君諱熊字孟下闕一字廣陵¶
海西人也厥祖天皇大帝垂精接感篤生聖明子孫¶
享之分源而流枝葉扶疎出王別𦙍受爵列土封侯¶
¶
　　載徳君光武皇帝之元孫廣陵王之孫俞鄉侯之季子¶
也繇是而後文字缺滅其稍稍可讀者時得其一二¶
<pb:KR3h0070_WYG_045-22b>¶
云六籍五典如源如泉既練州郡卷舒委随化流南¶
城政猶北辰三祀有成來臻我邦仁恩如冬日威猛¶
烈炎夏吏民愛若慈父畏如神明其後又云採摭謡¶
言作詩三章據碑文無卒葬年月而其辭若此似是¶
徳政碑按後漢書光武皇帝子曰廣陵思王荆荆子¶
元夀等四人皆封鄉侯史略而不載其名俞鄉侯者¶
不知為誰思王荆之第㡬子也天皇大帝之語自漢¶
以來有矣(集古録)¶
¶
<pb:KR3h0070_WYG_045-23a>¶
　　右𨽻書不著書撰人名氏君名熊字孟孟下缺一字¶
廣陵海西人漢之宗室父封俞鄉侯此其徳政碑也¶
但曰來居此邦而不書其郡縣之名不著所立年月¶
在今揚州(集古録目)¶
¶
　　右劉熊碑在今酸棗縣云君諱熊字孟孟下闕一字¶
按酈道元水經酸棗城内有漢縣令劉孟陽碑今據¶
碑熊實為此縣令然則所闕一字當從水經為陽也¶
碑文云君光武皇帝之元孫廣陵王之孫俞鄉侯之¶
<pb:KR3h0070_WYG_045-23b>¶
季子也按後漢書光武皇帝之子廣陵思王荆以譴¶
死顯宗封其子元夀為廣陵侯又封元夀弟三人皆¶
為鄉侯而李利渉編古命氏唐書宰相世系表皆云¶
荆生俞鄉元侯平平生彪襲封今據熊當為彪之弟¶
然則扵光武乃其曾孫而云元孫者疑碑誤(金石録)¶
¶
　　漢酸棗令劉熊碑在本縣古城内按其文熊字孟陽¶
仕酸棗令百姓刻石紀績有隂記立碑故吏姓名(天下¶
碑録)¶
¶
<pb:KR3h0070_WYG_045-24a>¶
　　酸棗令劉熊紀績碑有碑隂在東京(金石略)¶
¶
　　右漢酸棗令劉熊碑集古録作俞鄉侯季子碑且謂¶
碑云君諱熊字孟下缺一字復引後漢書光武子曰¶
廣陵思王荆荆子元夀等四人皆封鄉侯而不載其¶
名俞鄉侯者不知為誰金石録引酈道元水經注云¶
酸棗城内有漢縣令劉孟陽碑則所缺一字當從水¶
經為陽又引李利渉編古命氏及唐宰相世系表皆¶
云荆王生俞鄉元侯平平生彪襲封則熊當為彪之¶
<pb:KR3h0070_WYG_045-24b>¶
弟乃光武曾孫而曰元孫者碑之誤也𨽻釋謂歐陽¶
公不知碑在酸棗無以名其官遂謂之俞鄉侯季子¶
碑而引王建題此碑詩云不向圖經中舊見無人知¶
是蔡邕碑而又疑其非中郎筆法予則以為建生扵¶
唐其云蔡邕碑者盖本之圖經而非鑿空而言洪氏¶
不當扵此而疑之也(金薤琳瑯)¶
¶
　　劉熊碑隂¶
¶
　　故徵試博士(下闕)故華長蘇真(下闕)故華長戴燿(下闕)故上計¶
<pb:KR3h0070_WYG_045-25a>¶
(下闕)故郎中計宏叔寵三百故兖州從事仇審季(下闕)三百¶
故(下闕)事君仇方孟飭三百故外黄守令尹松大徳五百¶
故雍邱守令李保世徳三百故雍邱守令(下闕)穆元憲三¶
百故外黄守令李卓卓異三百故守東昏長蘇勝徳陽¶
二百故五百掾王暹宜孟三百故雍邱守令王習叔河¶
三百故督郵左位宣髙二百故督郵李&KR3195;景徳二百故¶
督郵李徽景臺二百故督郵蘇翔山甫二百故督郵楊¶
荗季曾二百故督郵顔亮光祖二百故郡曹史李豫妙¶
<pb:KR3h0070_WYG_045-25b>¶
髙二百故郡曹史顔詩恵祖二百故郡曹史楊虎世直¶
二百故郡曹史王仁公直二百故郡曹史王貢叔臺二¶
百故郡曹史蘇憲憲(下闕)二百故郡曹史仇惟彦成二百¶
故郡列掾李表憲臺二百故郡文學李義子仁二百故¶
浚儀守丞李璜伯瓌二百故(下闕)守丞仇邵景傳二百¶
故陳留守尉樊殖仲舉二百故河隄從事(下闕)萬世(下闕)¶
　故河隄從事李備彦(下闕)　故兖州書佐尹雒彦真¶
五百故雍邱守尉李謙子山二百故外黄守尉誠咸升¶
<pb:KR3h0070_WYG_045-26a>¶
卓二百故功曹尹慎元節二百故功曹邴&KR0034;世髙二百¶
故功曹蘇信君咨二百故功曹馬昻卓舉二百故功曹¶
三頌季寧二百故功曹尹真元真二百故功曹馬汜解¶
卿三百故功曹蘇僑文睢二百故功曹蘇(下闕)景真二百¶
故功曹楊(下闕)仲紀二百故功曹毛儀&KR0008;方二百故功曹¶
李儒公林二百故功曹蘇奉奉祖二百故功曹皮周睢¶
真二百故功曹楊芬伯曾二百故功曹顔&KR1169;孝舉二百¶
故功曹&KR0907;備山祖三百故功曹常周彦周二百故功曹¶
<pb:KR3h0070_WYG_045-26b>¶
田宣宣孟三百故功曹仇(下闕)彦博二百故功曹左鳳彦¶
皇五百故功曹李性孝慈三百故功曹李護子讓三百¶
故主簿衛宣宣臺二百故主簿張芝(下闕)真二百(闕一人)從¶
掾位李奉奉明二百從掾位(下闕)子然三百從掾位尹¶
彬睢方三百從掾位王東公舉三百從掾位左宜扶風¶
二百從掾位景殖叔敬二百從掾位張除叔(下闕)二百從¶
掾位張臨(下闕)二百從掾位李榮彦徳二百從掾位左¶
脩敬祖三百從掾位宋盖季甫三百從掾位馬萌子明¶
<pb:KR3h0070_WYG_045-27a>¶
二百從掾位陳揖文讓二百從掾位彭來叔祖二百從¶
掾撏横公節三三百處士宋仲慱(闕)三百處士許宗文祖¶
二百處士李相成祖二百處士王鳳徳升三百處士焦¶
鳳徳皇二百處士顔(闕)子禮五百處士尹官&KR1035;髙二百¶
處士蘇位雲臺五百處士李勝子才三百處士紀珪孝¶
范三百處士董悝彦臺五百處士蘇瑋孔彦五百處士¶
屈孔子瑋三百處士李綝奉和三百處士(闕)　　彦宜五¶
百處士尹茂孔才四百處士尹瑋彦璜五百處士尹徳¶
<pb:KR3h0070_WYG_045-27b>¶
横五五百處士殷郁(闕)徳二百處士李禮公儀三百處¶
士邵畺孔才五百處士崔鵠孝才五百處士(闕)　昭明¶
三百處士殷經徳明三百處士䧺稠景直五百處士韓¶
庠元序五百處士君&KR0008;孝讓五百處士尹雄雲臺二百¶
處士許将彦榮五百處士玉(闕)徳讓五百處士殷□彦¶
直五百處士殷沉元像二百處士楊商子翼三百處士¶
蘇豔彦公三百處士桃詩彦雲五百處士馬儀彦周三¶
百處士馬郡彦朝五百處士公(闕)　雲五百處士曹長¶
<pb:KR3h0070_WYG_045-28a>¶
顯才五百處士(闕)　仲章五百處士(闕)　　博五百處¶
士王&KR0008;叔璜五百處士馬順徳(闕)三百處士(闕)¶
五百處士樊(下闕)處士(下闕)處士蘇穆公臺(闕)百處士(闕)¶
徳(闕)　百處士蘇恩公(闕)五百處士杜(闕)彦璜五百處¶
士左儀徳祖二百張(闕)子讓五百處士張(闕)元表三百¶
處士(闕)　　　三百處士杜(闕)子恵五百好學尹(闕)¶
　二百好學韓彫子(闕)　百好學魯庠子序二百好學¶
李泉叔(闕)二百好學閰仲叔明二百好學誠(闕)密二¶
<pb:KR3h0070_WYG_045-28b>¶
百好學張章子章二百好學寇髙彦髙二百好學䧺就¶
子成二百好學江(闕)敬臺二百好學毛郃文和二百好¶
學焦寄子琚二百好學李恭敬讓二百好學宋茂彦(闕)¶
二百好學宋憲萬嵗二百好學稽詳子季二百好學趙¶
穉景(闕)二百好學張武彦成二百好學焦方子政二百¶
好學(下闕)好學(下闕)好學蘇(下闕)好學許禮文燿(已下石皆下闕)好學¶
程當子(闕)好學李墨子(闕)好學李仲叔仲好學尹朝子¶
(闕)好學(闕)　子(闕)好學左重彦松好學李漢子漢好學¶
<pb:KR3h0070_WYG_045-29a>¶
李泰子　好學尹倕　　好學衛阿子　好學江真好¶
學趙　子賢好學李㙒子㙒好學　吉甫好學張侣¶
叔　好學撏　子和好學李周子周好學王福子禄好¶
學翟馮子　徳行蘇倉子盈　好學　好　好　好¶
¶
　　右劉熊碑隂其可見者百八十人不書郡吏皆酸棗¶
人也其稱故華長雍邱令之類則邑之薦紳大夫也¶
其稱故郡文學故督郵之類則嘗吏扵郡者也其稱¶
從掾位則酸棗之吏而不稱故吏則可見劉君之在¶
<pb:KR3h0070_WYG_045-29b>¶
官也處士之後有好學四十餘人必泮宫之後進以¶
處士為丈人行者其間有徳行一人必是嘗貢孝察¶
廉者(𨽻釋)¶
¶
　　槀長蔡湛頌¶
¶
　　君諱湛字子徳河内脩武人也其先(闕)周封叔(闕)　葉¶
文王采食蔡(闕)　　　　&KR0767;其氏麻世卿尹有功王室¶
迄扵大漢繼踐繁隆内任台翼外作股肱元初之(闕)¶
　擾攘君&KR0690;銜詔東掃其難宰化(闕)苻守吳郡再在(闕)¶
<pb:KR3h0070_WYG_045-30a>¶
(闕)復牧青州風聲所加(闕)　　&KR0034;愛樹之美湛&KR0767;其中¶
子也少耽七典(闕)　碩材(闕)　州郡名寶鄉黨辟州從¶
事上(闕)　　舉孝廉以疾辭讓應司徒府除廣川長公¶
事去官復辟大尉以熹平四年六月乙夘詔書除(闕)¶
　政也躬清絜以革穢班五禮以齊衆官&KR0767;不勞民¶
亦無事於斯(闕)　孝翕習而帥(闕)　　蕭滌而雲消爾¶
乃來幽秀扵巖列嘯(闕)　扵閭閰欽耆賢以(闕)命(闕)齊¶
俗以殊禮(闕)　　良(闕)足而思節為惡迎化而移心(闕)¶
<pb:KR3h0070_WYG_045-30b>¶
□清和而琬琰時雨應氣而投間嘉祥臻(闕)　　　生¶
年榖豐儲嵗有其成逺隣附就户口增前視事三年遷¶
髙邑令吏民追思如(闕)　朝夕思焉夫播禮以正俗少¶
律以擿姦無為而稱治盪盪有功(闕)飛陶唐氏其孰能¶
(闕)　　乎鄭産宻豹之徒殆不及矣盖良君興遺愛民¶
(闕)栞銘樹古今之通義也扵是吏(闕)　　栗尹等相與¶
合㑹立碑起頌刋石焉其辭曰¶
¶
　　穆穆蔡君國之俊綱應禮(闕)　不降其光乃就台鼎厲¶
<pb:KR3h0070_WYG_045-31a>¶
足髙(闕)協美公門衮職是望(闕)賦廣川不挫其芳乃旋¶
色厲更迹惟良舒羽來臨我國是煌靡(闕)不(闕)网□不¶
通民用寧(闕)風俗以康三載勲冣功蹬王府命作髙邑¶
臨拜州(闕)吏民追思乃銘其叙昭示(闕)裔亦孔之表君¶
徳含宏有君子道四焉¶
¶
　　聖朝明哲以爵寵賢光和四年十二月甲(闕)詔書拜并¶
州刺史　　　　光和四年七月七日丁(闕二字)¶
¶
　　右漢故槀長蔡君之頌𨽻額在真定有隂靈帝光和¶
<pb:KR3h0070_WYG_045-31b>¶
四年立蔡君名湛治槀三載而遷髙邑吏民思其恵¶
政故栗尹等共刋斯石頌後又志其并州之除盖續¶
書也(𨽻釋)¶
¶
　　碑以盪為湯飛為非&KR0984;即厯字&KR1545;即布字&KR0767;即則¶
字&KR1871;即厲字□即禱字(同上)¶
¶
　　右漢槀長蔡君頌碑在鎮府故天章閣待制楊畋嘗¶
為余言漢時𨽻書在者此為最佳畋自言平生唯學¶
此字余不甚識𨽻書因畋言遽遣人之常山求得之¶
<pb:KR3h0070_WYG_045-32a>¶
遂入扵録(集古録)¶
¶
　　右不著書撰人名字為𨽻書君名湛字子徳河内脩¶
武人碑以光和中立在鎮府(集古録目)¶
¶
　　右藁長蔡君頌云君諱湛字子徳河内脩武人也又¶
云舉孝廉辭讓應司徒府除廣川長復辟太尉熹平¶
四年六月詔書其下斷缺似是叙述遷藁長及在官¶
政績又云三年遷髙邑令吏民追思扵是故吏栗尹¶
等相與合㑹立碑起頌刋斯石焉其後有銘最後題¶
<pb:KR3h0070_WYG_045-32b>¶
光和四年十二月詔書遷并州刺史其大略如此其¶
他文字殘缺不可考矣(金石録)¶
¶
　　漢藁城縣長蔡湛碑在本縣西二十五里光和四年¶
立(天下碑録)¶
¶
　　藁城長蔡湛碑有碑隂光和四年鎮州(金石略)¶
¶
　　蔡湛碑隂¶
¶
　　右蔡湛碑隂載出錢人名有故吏賤民議民故三老¶
處士義民其稱故吏義民之類他漢碑多有之唯議¶
<pb:KR3h0070_WYG_045-33a>¶
民賤民獨見扵此碑然莫詳其義(金石録)¶
¶
　　溧陽長潘乾校官碑¶
¶
　　盖漢三百八十有七載(闕)　　于(闕)　銘功著斯金石¶
畀誄曰¶
¶
　　溧陽長潘君諱乾字元卓陳國長平人盖楚大𫝊潘崇¶
之末緒也君稟資南(闕)之(闕)　　　徳之絶操髫髦(闕)¶
敏(闕)學典謨祖講詩易剖演奥藝外覽百家衆(闕)□聖¶
抱不測之謀秉髙世之介屈私趨公即仕佐上郡位既¶
<pb:KR3h0070_WYG_045-33b>¶
重孔武赳箸疾惡義形從風征暴執訊獲首除曲阿尉¶
禽姦戔&KR0008;寇息善歡履菰竹之㢘蹈公儀之絜察廉除¶
兹初&KR0146;清肅賦仁義之風(闕)　　之迹垂化放虖岐周¶
流愛雙虖(闕)　親賢寳□進直&KR0146;慝&KR1545;政優優令儀令¶
色獄無呼嗟之寃□無叩匈之結矜孤頥老表孝貞節¶
重義輕利制户六百有無正繇不□自畢百姓心歡官¶
不失實扵是逺人聆聲景附樂受一㕓既來安之(闕)役¶
三年惟泮宫之教反(闕)俗之禮構脩學宫宗懿招徳既¶
<pb:KR3h0070_WYG_045-34a>¶
安且寧干侯用張&KR0146;&KR0034;用&KR1981;發彼有的睢容(闕)閑鍾磬¶
縣矣于肖樂焉乃作叙曰翼翼聖慈恵我&KR0034;蒸貽我潘¶
君平兹溧陽彬文赳武扶弱抑彊(闕)刈骾雄流惡顯忠¶
咨疑元老師臤作朋脩學童冠琢質繡章實天生徳有¶
漢將興尚旦在昔我君&KR1285;今(闕)此龜艾遂尹三梁永世¶
支百民人所彰子子孫孫卑尒熾昌¶
¶
　　丞沛國銍趙勲字□伯左尉河内汲蕫竝字公&KR0146;右尉¶
豫章南昌程陽字孝遂¶
¶
<pb:KR3h0070_WYG_045-34b>¶
　　時将作吏名户曹掾楊淮議曹掾李就議&KR1311;掾栢檜户¶
&KR1311;史賀(闕)從掾位侯祖主記史吳超門下史吳訓門下¶
史吳翔門下史時球¶
¶
　　光和四年十月己丑朔廿一日己酉造¶
¶
　　右校官之碑𨽻額靈帝光和四年溧陽為其長潘君¶
作紹興十三年溧水尉喻仲逺得之固城湖中碑今¶
在溧水縣潘君名乾自曲阿尉來宰溧陽興學官講¶
賔射碑頌所由作也其間用字剗省其刀賢去其貝¶
<pb:KR3h0070_WYG_045-35a>¶
干侯用張者周禮士以三耦射豻侯大射禮用干字¶
尚旦在昔者似謂太公周公也(𨽻釋)¶
¶
　　碑以&KR0034;為黎卑為俾從即從字&KR0146;即厲¶
字□即垂字□即智字□即退字□即野字□即責字□即¶
蔓字&KR0146;即房字(同上)¶
¶
　　漢校官碑宋紹興十一年溧水尉喻仲逺得扵固城¶
湖濵置之官舍今在孔廟之大門右長樂陳長方雖¶
嘗碑其所得本末釋文則未之見碑以靈帝光和四¶
<pb:KR3h0070_WYG_045-35b>¶
年嵗在辛酉造距今凡一千一百五十三年番陽洪¶
景伯先生出字為之釋謂挈為契&KR0034;為黎畀為俾&KR0008;¶
為野&KR0034;為責剗去其刀賢去其貝干侯與豻侯通尚¶
旦為周公太公可謂精審有據其餘不可辨者尚有¶
二十七字今觀首行自三百字以下上斯字凡十有¶
六字比之洪氏作釋文時又皆不可攷且如第三行¶
之字之下是禱字禱下缺一字有天字敏之上是克¶
字衆之下是儁字退之下是慝字役之上為復反之¶
<pb:KR3h0070_WYG_045-36a>¶
下為失此之下為即皆隱隱可見洪氏悉以為闕又¶
如既安且寧則以為㠯寧梅檜則以為桓檜豈當時¶
誤扵墨本而然耶溧陽志至謂元卓為元貞是又以¶
名乾而傅㑹也禧承乏扵茲暇日與士友曹國傑摩¶
娑久之得其二三因以洪先生釋文列扵上僣附所¶
見扵其下勒諸樂石以補前脩之所未及者餘尚俟¶
博雅君子云至順四年龍在癸酉夏五月文學掾濟¶
隂單禧謹識¶
¶
<pb:KR3h0070_WYG_045-36b>¶
　　右漢溧陽長潘乾校官碑在今南畿溧水縣學盖溧¶
水即漢溧陽地也予初得此碑而不知其有釋文近¶
始得之乃元至順四年校官單禧所為而刻之者也¶
禧謂此碑宋紹興中縣尉喻仲逺得扵固城湖濵置¶
之官舍則其得免扵毁棄仲逺之力也禧又有跋謂¶
考訂碑文與𨽻釋不同者二十七字而復辨溧陽志¶
之失可謂有功扵文字者故備録之(金薤琳瑯)¶
¶
　　溧陽長潘乾校官碑八分書光和四年十月宋趙彦¶
<pb:KR3h0070_WYG_045-37a>¶
衛雲𪋤漫鈔曰范曄後漢書永平十年閏月甲午南¶
廵狩幸南陽祠章陵日北至又祠舊宅禮畢召校官¶
弟子作雅樂奏鹿鳴帝自御塤箎和之以娛嘉賔則¶
東漢時縣有校官矣　都穆金薤琳瑯曰碑在今南¶
畿溧水縣學溧水即漢溧陽也有元至順四年單禧¶
釋文考正碑文與𨽻釋不同者十餘字(金石文字記)¶
¶
¶
<pb:KR3h0070_WYG_045-37b>¶
¶
¶
¶
¶
¶
¶
¶
¶
　　六藝之一録卷四十六¶
¶

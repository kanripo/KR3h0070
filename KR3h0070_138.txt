# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.846425
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 138
<pb:KR3h0070_WYG_138-1a>¶
　　欽定四庫全書¶
¶
　　六藝之一録卷一百三十九　　錢唐倪濤撰¶
¶
　　法帖論述九¶
¶
　　淳化秘閣法帖考正卷第一(以下十卷琅邪王澍詳定)¶
¶
　　歴代帝王書¶
¶
　　此卷既皆歴代帝王書則第三卷齊獻王攸亦王也¶
不應列名臣内若以世序為差則陳二王不應在唐¶
後若以陳二王為王故列居帝次則文孝王亦王也¶
<pb:KR3h0070_WYG_138-1b>¶
又不應在孝武前總之淳化草率荒畧處不可勝數¶
即此以觀亦足知其大凡矣¶
¶
　　漢章帝書　按張懷瓘書斷云章草者漢黄門令史游¶
所作元帝時史游作急就章解散隸體麤書之赴俗¶
急就故謂之草書惟君長告令臣下則可建初中杜¶
度善此書見稱於章帝乃詔使草書上事故有章草¶
之目章草即𨽻書之捷草亦章草之捷也黄長睿云¶
草書分波磔者名章草似此但謂之草愚謂此書全¶
<pb:KR3h0070_WYG_138-2a>¶
是章體雖不必盡用波磔而筆法正同不得謂之非¶
章草也但謂此為漢章帝書則不可耳　梁武帝得¶
右軍殘碑令殷鐵石搨一千字周興嗣次為韻詔蕭¶
子雲寫進始有千文之目安得漢章帝時遽有此書¶
周憲王東書堂帖目為杜度書度亦漢人決非是也¶
或云即當年蕭子雲寫進本子雲筆力駿勁竝駕元¶
常此書筆柔韻俗了乏勝趣當是俗手亂集千文字¶
偽為古體以眩俗目蓋即後安軍破堽等帖一手偽¶
<pb:KR3h0070_WYG_138-2b>¶
書耳當年奉詔摸書為典甚鉅乃開卷第一帖便以¶
偽書先之他復何説乎　黄山谷云疑是蕭子雲之¶
最得意者僕謂此書筆力凡猥殊乏子雲古勁風骨¶
不唯非章帝亦決不是子雲書若果子雲所謂買王¶
得羊不失所望何必章帝始堪寶貴乎¶
¶
　　晉武帝書　武帝諱炎文帝長子宣帝孫也大觀列宣¶
帝後最是淳化置宣帝前豈以晉有武帝東晉有孝¶
武疑不能辨故姑置晉帝之首乎荒率一至於此¶
<pb:KR3h0070_WYG_138-3a>¶
元章謂此為孝武書按後譙王帖與此不類譙王滯¶
俗此較清迥決知非一手書然此雖清迥決亦非真¶
黄長睿謂為後人依仿者是也　黄長睿云帖末故¶
遣信還古者謂使為信故逸少帖云信遂不取答真¶
誥云公至山下又遣一信見告謝宣城傳云荆州信¶
去倚待陶隠居帖云明旦信還仍過取反凡言信者¶
皆謂使人也今之流俗遂以遣書為信不復知魏晉¶
以還所謂信者皆使之别名耳□□劉次莊釋作既¶
<pb:KR3h0070_WYG_138-3b>¶
下□□釋作須防具□施宿作具之劉作具具□□¶
□劉作寒到有寒到有定非意當是實欲可可要之¶
皆未可定總之俗子作書據臆寫仿非必盡有門法¶
亦不足辨其是否也¶
¶
　　西晉宣帝書　宣帝司馬懿也傳七葉至元帝始都建¶
康何縁宣帝便有西晉之號亦猶東坡赤壁賦第二¶
賦可稱後赤壁第一賦不得稱前赤壁也　此帖既¶
稱宣帝書則當云懿白而帖首云之白疑未可定故¶
<pb:KR3h0070_WYG_138-4a>¶
長睿以為未然按之字即古芝字篆作□象芝草茁¶
出之形後為語助所占増草别之實一字耳此當是¶
張芝書筆法高古與一切偽作不同王侍書不能識¶
别誤以為宣帝耳□□□尚書當是皆列曹尚書□¶
顧汝和釋作外非末四字之白即帖首之白字劉作¶
之得顧作云得亦非¶
¶
　　東晉元帝書　元帝宣帝曽孫述書賦稱其豪翰英異¶
用筆可觀此安軍帖筆勢糺繞全乏骨力米黄目為¶
<pb:KR3h0070_WYG_138-4b>¶
偽作信是中秋帖米老亦目為偽愚意此五行風韻¶
淳澹無前帖糺繞惡習目為偽恐太過　安軍帖未¶
□平和□劉次莊顧汝和俱作報為是然書法則當¶
是想蓋筆偶失耳　中秋帖始末兩頓□施宿大觀¶
總釋作頓首頓首劉顧但作頓首當以施為正古帖¶
凡末筆引長便作重字如此類正多慰□顧釋作慰¶
抱左從木恐非抱字劉作慰愁亦可疑¶
¶
　　東晉明帝書　明帝元帝長子諱紹性至孝永昌元年¶
<pb:KR3h0070_WYG_138-5a>¶
元帝崩明年二月葬建平陵帝徒跣至陵所此墓次¶
安隱帖葢即其葬元帝後慰守視文武之書故墓次¶
字越行而書法亦絶端謹葢其孝敬之意油然筆墨¶
之間矣隱即穏字古通用¶
¶
　　東晉康帝書　康帝諱岳成帝弟此帖縱横雄厚有凌¶
跨一切氣象晉帝壘壁為之一變而年厯不永葢有¶
天焉然居哀禮縟葢亦能激揚頺波者矣　顧釋誶¶
息醉切言也¶
¶
<pb:KR3h0070_WYG_138-5b>¶
　　東晉哀帝書　哀帝諱丕成帝長子四行筆力古勁絶¶
有元常風格　情以灼怛顧釋作灼恒帖正作怛大¶
觀同之怛憯痛也以怛為正顧釋誤¶
¶
　　東晉簡文帝書　簡文帝諱昱元帝少子以咸安元年¶
十一月己酉即皇帝位越十日戊午有詔大赦天下¶
加恩有差此帖葢即此時語時桓温當國威侔人主¶
此葢即與桓温商酌賜慶賜事者也明年三月癸丑¶
亦有詔大赦然去即位已踰年不得云慶賜故知此¶
<pb:KR3h0070_WYG_138-6a>¶
帖當是即位時事也　大觀帖闕&KR0008;天下舊章慰六¶
字大慶答三字右半蝕事具□顧釋作具具施作¶
具一一當以施為正莫大之&KR0008;&KR0008;字右作匕栁公權¶
𤣥祕塔作礼葢本此而更省耳施宿釋作祀非¶
¶
　　東晉文孝王書　帖目稱東晉文孝王顧云道子當是¶
㑹稽王按晉書㑹稽文孝王道子字道子則道子正¶
文孝王㑹稽思世子名道生非道子也只稱世子並¶
未稱王顧因不知文孝即為㑹稽王道子之諡故誤¶
<pb:KR3h0070_WYG_138-6b>¶
為兩人　文孝王道子孝武帝弟也君臣之等兄弟¶
之差俱當列孝武後淳化置孝武前大誤大觀移置¶
卷末唐高宗後最是¶
¶
　　東晉武帝書　東晉武帝諱曜簡文帝第三子孝武也¶
當書東晉孝武帝但稱武帝誤　譙王譙剛王遜也¶
宣帝弟魏中郎進之子仕魏闗内侯武帝受禪封譙¶
王以武帝泰始二年薨安得至孝武時尚有書乎其¶
偽無疑大觀移置武帝省啓帖後於世次為得然書¶
<pb:KR3h0070_WYG_138-7a>¶
法却是偽也　顧云劉次莊釋比得作昨得非按次¶
莊釋文自明帝至孝武帝六帖皆以楷書不釋不審¶
汝和所云又何據也¶
¶
　　宋明帝書　明帝諱彧文帝第十一子休祐文帝第十¶
三子晉平王休範文帝第十八子桂陽王也宋史以¶
祜為祐葢史誤黄長睿乃謂當以祐為是豈手書反¶
不足信耶¶
¶
　　齊髙帝書　齊髙帝蕭道成也帖目當稱南齊髙帝淳¶
<pb:KR3h0070_WYG_138-7b>¶
化但稱齊髙帝者失之北齊髙歡廟號髙祖故知髙¶
帝之為蕭道成也書法笨弱米目為偽信是¶
¶
　　梁武帝書　數朝帖與前譙王破堽等帖同是一手偽¶
作長睿以為筆勢糺繞其偽不疑是也至謂此三帝¶
草書當是李懷琳偽作與七賢帖同恐是過論今觀¶
懷琳臨絶交書筆力圓勁直擬右軍以此三帝帖比¶
之譬若太山之與糞壤不倫甚矣　二謝處謝字有¶
失筆摹刻誤也大觀摹正¶
¶
<pb:KR3h0070_WYG_138-8a>¶
　　梁髙帝書(帖目下旁注小二字)　梁髙帝即武帝也姓蕭氏諱衍¶
廟號髙祖武皇帝帖目既誤以祖為帝又以髙帝與¶
武帝分為二人尤不直一笑帖目下旁注小二字豈¶
亦自覺其非故特注明一人分為二耶至米老以為¶
齊髙帝竟似未察帖尾有蕭衍字者尤荒率也　徐¶
澄齋云帖目四字宜刪當併入前條皆作梁武帝書¶
　曹郢州曹景宗也髙祖平新城拜郢州刺史　此¶
與上數朝帖同是一手偽作筆柔韻俗米鑒良是¶
¶
<pb:KR3h0070_WYG_138-8b>¶
　　梁簡文帝書　簡文帝諱綱武帝第三子此水淺帖與¶
上梁髙祖書如出一手其偽不疑訜筆云切不知也¶
及具下本有意字顧釋脱去¶
¶
　　唐太宗書　太宗諱世民髙祖次子諡曰文書斷云書¶
法受之史陵按太宗書全法右軍蘭亭而縱横自如¶
有凌跨一切氣象當年單騎突陣英氣彷彿可見淳¶
化所收廿四帖大半以髙宗書亂之殊荒率　黄長¶
睿云弔江叔帖非唐文皇書髙宗永隆元年七月丙¶
<pb:KR3h0070_WYG_138-9a>¶
申江王元祥薨即此帖所謂江叔也髙宗多以叔呼¶
諸父如滕叔不須賜謂滕王元嬰此以元祥為江叔¶
正髙宗書也按江叔髙祖第二十子江安王元祥也¶
以永隆元年薨則髙宗此帖當即是年書但未知與¶
何叔耳　江叔帖徃㕘□當是一一顧作具非帖¶
末大觀有二日兩字　兩度帖或以為是文皇與第¶
七子祐書祐封齊王以貞觀十一年歸國明年入朝¶
以疾留京師帝親征髙麗在道憶祐疾故書如此按¶
<pb:KR3h0070_WYG_138-9b>¶
祐以十二年入朝留京師三年十五年還州十七年¶
謀反伏誅文皇征髙麗在十八年時祐誅已逾年矣¶
則此帖決非與祐書但不能定為與何人書耳　懷¶
讓帖觀其筆法亦當是髙宗書懐讓豆盧寛子唐髙¶
宗第六女長汝公主之夫又唐順之左編南嶽懐讓¶
為六祖法嗣開元中與沙門道一論坐禪學佛之非¶
開元去高宗纔三十餘年或即是人氣□似少可當¶
是氣候劉作氣復非　藝韞多材帖黄長睿云亦高¶
<pb:KR3h0070_WYG_138-10a>¶
宗書唐書髙祖第十九子魯王靈䕫篤學善草𨽻通¶
音律帖所謂藝韞多材者是也藹魯王次子范陽王¶
也以魯王善草隸故云藹夙奉趨庭之訓早擅臨池¶
之工也淳化以為太宗書亦誤　藝輼多材顧云韞¶
藴通或誤作輼□操翰墨劉正作戲顧云劉誤作遽¶
非帖末大觀有十五日三字　進枇杷帖長睿亦以¶
為髙宗書然未摭實按帖中有川路既遙無勞更送¶
之語則此書當與王蜀者髙祖二十二子惟漢王元¶
<pb:KR3h0070_WYG_138-10b>¶
昌自魯王遷梁州都督貞觀間坐附太子承乾賜死¶
太宗十四子愔封蜀王貞觀時以責教不悛廢為庶¶
人惟蔣王惲以永徽三年徙梁州都督正在髙宗之¶
初史稱其造器物服玩多至四百車騷然䕶送為有¶
司劾奏詔貸不問則此帖正是與蒋王書中云川路¶
既遙無勞更送葢其騷然䕶送雖貸不問而亦深以¶
為非故微詞勸沮之耳帖尾云為善之暇想足怡神¶
規諷之意隠然可見矣　良深□悦顧云當是慰悦¶
<pb:KR3h0070_WYG_138-11a>¶
一作至非□足怡神劉正作想顧云劉作相非聊疏¶
□字顧作緑字劉作縁非帖末大觀有廿九日三字¶
¶
　　此上五帖惟兩度帖為太宗書餘俱髙宗書此使¶
至帖乃太宗少時書太宗書法疎朗古澹有俯視一¶
切氣象獨此一帖風韻遒潤與諸帖不同又於帖尾¶
稱名當是未即位前所作　不□信當是不知信劉¶
作不足非□為北邊當是今為劉作令為非相□太¶
近當是相去或作相知非寔情欣□施作悦何屺瞻¶
<pb:KR3h0070_WYG_138-11b>¶
作悒皆未是類篇□薄昭切懐也謂我懐實欣快也¶
□□猶云不一一耳顧作無乏非　山谷云臨朝¶
帖昨夜以下當别為一帖按太宗諸帖每帖末俱有¶
勅字自怡而已下無之且其書法亦與昨夜痛發無¶
異仍當以合一為正　臨朝帖者字無勞字摸搨有¶
誤　雅州造船帖按貞觀廿二年冬十一月雅眉邛¶
三州獠反先是帝以遼東之役蜀民不預徵發百姓¶
富庶至是将再征髙麗遂使三州造船役及三獠督¶
<pb:KR3h0070_WYG_138-12a>¶
迫嚴急於是三獠皆反帖云只為造船急所以如此¶
者是也　雅州或作雍州非劉作稚州尤誤万發兵¶
按文義當是方刻時失上一㸃耳或作一力二字尤¶
誤　八柱承天帖玩其筆法與答進枇杷帖正相似¶
亦當是髙宗書長睿偶未及見耳　川嶽□靈當是¶
之靈帖失波耳顧因釋作下誤淳熙脩内司本有波¶
正作之字　又有八柱承天帖别本與淳化所載不¶
同吾嘗説晉唐名帖經好事者千臨百摸不惟筆法¶
<pb:KR3h0070_WYG_138-12b>¶
迥殊甚至文義全别如魯公鹿脯帖北海縉雲帖之¶
類不可勝數學者欲奉為楷則将何所適從乎類帖¶
之不及古碑正以此耳　氣發帖門下□品或作六¶
劉顧俱作三品為是　門下中書省帖大觀以明日¶
移營下合作一帖宜是長睿以為此亦髙帝書無可¶
據三里當是一二里或合作三非　引髙麗使帖貞¶
觀十九年二月帝親征髙麗二十年三月還京師夏¶
五月髙麗遣使謝罪此引髙麗使人辭帖葢即其時¶
<pb:KR3h0070_WYG_138-13a>¶
事也髙麗下有使字顧釋脱去　服蜀葵帖昨日劉¶
次莊徐澄齋俱誤作昨者帖本是昨日　唱箭帖想¶
□應合唱名東都帖□宜減納□即且字劉作名非¶
　效庾信帖端謹圓潤大似永禪師文皇以馬上得¶
天下及既御極乃能厚自斂抑不作些子矜心躁氣¶
洵可尚也　黄山谷云唐太宗廢遊甘泉帖只理㑹¶
遼東一役按帝以貞觀十八年有詔親征髙麗十九¶
年春二月發洛陽夏五月度遼七月破髙麗此帖所¶
<pb:KR3h0070_WYG_138-13b>¶
謂廢甘泉之遊履焦金之弊者也末云哥哥勅當是¶
帝與諸弟書則末由考矣潛即澘古通用　東都帖¶
按唐書地理志東都隋置太祖武徳四年廢太宗貞¶
觀六年號洛陽宫髙宗顯慶二年曰東都則東都之¶
名至髙宗始復此帖定是髙宗書淳化誤入太宗部¶
　北方人語凡不為者皆呼為别今年别税草言今¶
年不用税草也　東都帖與髙宗部九乹門以下六¶
帖正同當為髙宗書無疑¶
¶
<pb:KR3h0070_WYG_138-14a>¶
　　唐髙宗書　髙宗諱治太宗第九子書法柔韋乏勁氣¶
其溺愛衽席流毒宗祏即此可見　太子僻洛城帖¶
與遣𢎞徃東都帖同太子者孝敬皇帝𢎞也𢎞為武¶
后所生顯慶元年立為皇太子仁孝謙謹上甚愛之¶
故數遣徃東都逐生氣也僻洛城帖雖不言𢎞而決¶
知是𢎞者忠母王皇后被廢忠雖立為皇太子未幾¶
亦廢𢎞母武氏方立為后故視𢎞尤愛惜之東都洛¶
陽宫也武后忌蕭王之死不居京師顯慶二年帝以¶
<pb:KR3h0070_WYG_138-14b>¶
洛陽宫為東都以處之此遣太子徃東都從武氏也¶
欲僻洛城謂欲僻居洛陽宫即徃東都逐生氣之意¶
　錢事帖高宗乾封元年五月鑄乾封寶錢明年正¶
月罷之帖云錢事且莫宣出葢自行乾封錢穀帛踊¶
貴帝心悔之故有是勅耳¶
¶
　　陳長沙王陳叔懷書　黄長睿云據陳史長沙王但有¶
叔堅無叔懐其弟亦無此名觀帖作名處疑是叔慎¶
叔慎陳宣帝第十六子岳陽王也據此則此帖目當¶
<pb:KR3h0070_WYG_138-15a>¶
云陳岳陽王陳叔慎書淳化大觀俱題作長沙王陳¶
叔懐非是　宣和書譜稱梅發一帖字娬媚而藏勁¶
氣觀其鋒勢銛利葢已開歐陽父子之先　此帖多¶
闕筆既字極下一字園字&KR0008;字皆摸失意當時本跡¶
破損故致如此劉以極下一字為是字臆説耳¶
¶
　　陳永陽王陳伯智書　伯智陳文帝第十二子永陽王¶
也黄長睿云陳文帝謂宣帝曰我名子以伯汝宜以¶
叔此永陽王書宜在叔懐前淳化誤録在叔懐後按¶
<pb:KR3h0070_WYG_138-15b>¶
文帝始興昭烈王長子宣帝始興昭烈王次子雖同¶
兄弟而長幼既殊即位先後亦别伯智自當居先正¶
不待証之文帝語始分先後也　宣和書譜稱伯智¶
作字勁利行草尤工此二帖筆勢疎古具有兩晉風¶
格自是佳跡淳化熱甚帖第三行適當盡下便接寒¶
嚴帖顧釋竟合為一帖未是劉次莊徐澄齋仍分二¶
帖得之¶
¶
　　淳化祕閣法帖考正卷第二¶
¶
<pb:KR3h0070_WYG_138-16a>¶
　　歴代名臣法帖¶
¶
　　此卷為歴代名臣書張芝以有道徵不就未嘗事漢¶
不得稱臣王敦桓温皆晉畔逆雖居宰輔不得稱名¶
臣又其序次尤顛倒失錯衛瓘晉最初人今居郗後¶
王敦元帝時大将軍王導成帝相桓温簡文帝相世¶
次先後晉史可考今皆倒置王廙導從弟以居珣珉¶
後珣珉皆王洽子而珣居長今反珉前郗鑒元明間¶
人當居敦後而以列諸王後顛倒不倫一至於此至¶
<pb:KR3h0070_WYG_138-16b>¶
其稱官爵誤者十八九又不足責矣今定其序次宜¶
首衛瓘次張華次王敦次郗鑒次王導王廙而謝安¶
居後餘子各從其族斯無失矣¶
¶
　　漢張芝書　張芝字伯英後漢桓靈時人朝廷以有道¶
徵不就故世稱張有道帖目當稱後漢徵士張芝書¶
改正入第五卷黄長睿云唐文皇右軍傳贊云伯英¶
臨池之妙無復餘蹤當是時逺購冥搜古帖畢出御¶
府所蓄其富無倫尚無伯英書後世豈可復得非直¶
<pb:KR3h0070_WYG_138-17a>¶
唐也晉世見者亦寡故庾翼與右軍書云昔得伯英¶
章草十紙過江亡失常歎妙蹟永絶此卷章草芝白¶
一帖差近古疑亦先賢摹倣至知汝愁以下五帖則¶
老米所云皆張長史書者信然矣按南齊太祖賜示¶
王僧虔古蹟十一種中有張芝書一帙宣和書譜載¶
内府所藏有張芝草書冠軍帖章草消息帖二種宣¶
和所收真偽或未可定王特進精鑒必非妄語南齊¶
在晉後尚或有之則在當時或偶未之得或極力購¶
<pb:KR3h0070_WYG_138-17b>¶
取而藏者愛惜不出亦世所時有未必人間永絶故¶
褚遂良云鍾繇張芝之跡不盈尺紙亦未嘗竟謂絶¶
無也但此數帖狂縱不倫與獻之託桓江州助汝等¶
帖同是一手偽書老米目為張長史猶是過則之論¶
長史雖顛逸然一波一拂皆有法度觀其授顔魯公¶
十二筆意何等精嚴何等㣲密豈容任意渾洒此數¶
帖筆殊浮滑韻殊惡俗乃後來極庸妄人所為遽欲¶
汚衊長史且不可况伯英乎罪過罪過　大段淳化¶
<pb:KR3h0070_WYG_138-18a>¶
偽書有三手第一卷千文及安軍破堽等帖為一手¶
右軍適欲遣書等帖為一手伯英知汝殊愁及大令¶
託桓江州助汝等帖為一手皆互有短長不足定其¶
勝負也　?□□王侍書摸本原作潛處耳處字一¶
行耳字自為一行後人以紙幅短妄以處字分作不¶
可為兩行且縮短耳字不惟失本帖筆意并王侍書¶
摸本亦盡失其真矣顧謂王著誤分非平允之論大¶
觀摸正　終年纒此援上吾病來本是一帖顧分為¶
<pb:KR3h0070_WYG_138-18b>¶
二非當以劉為正　□本是復淳化摸誤大觀正作¶
復□當是理□當是且汝還□字甚蕭索□□字草¶
法俱不合律兩□字劉作竟顧作意俱可疑一□當¶
是一昨或合作所字非要之通體狂縱全乏漢時謹¶
嚴之意即果伯英書學之亦只可沿門擉黒況決非¶
是乎此等最易引壊人雜毒入心如油入麪不可湔¶
拔正當以為深戒耳　長睿云帖語數往虎丘祖希¶
時面祖希張𤣥之字也與大令同時虎丘地在江左¶
<pb:KR3h0070_WYG_138-19a>¶
當是後人書二王帖詞耳　數處下不能容㸔字故¶
提頭前面潛處耳耳字亦正如此後人妄以耳字縮¶
短與縮短集散耳耳字同為失真也□□當是彌若¶
顧作彌數非　自知汝殊愁至此二十二行總是一¶
帖　今欲歸帖總散□□筆法當是佳並劉釋正爾¶
顧以為劉釋闕又釋作徃並恐未是憂□當是憂勤¶
以筆駛失一折耳　得鄱陽帖鄱陽庾冰也大令帖¶
中時及之益可証此數帖之非伯英矣　不過□當¶
<pb:KR3h0070_WYG_138-19b>¶
是疲字顧作彼可疑　以上本三帖米以為五豈以¶
終年纒此及㸔過還復别為二耶按今欲歸以下二¶
帖筆韻猶清故當較勝知汝殊愁也要之總是偽帖¶
　秋涼平善帖専謹古雅信是伯英米以為真而長¶
睿云疑亦先賢摸放恐是過論□□秋凉平善劉作¶
累為陳作不日顧云按書法當是不為不逐西行當¶
是不逐或作遂非□□□□□山谷作指□次荘作¶
業□山谷作湮皆非當是捐棄漂沒送□丧作余非¶
<pb:KR3h0070_WYG_138-20a>¶
作舉作集亦可疑□美陽一作劉美陽一作到□陽¶
俱可疑¶
¶
　　後漢崔子玉書　安平崔瑗字子玉後漢濟北相帖目¶
當稱後漢濟北相崔瑗書　張芝初師崔瑗杜度作¶
章草嘗與朱寛書自叙云上比崔杜不足下方羅趙¶
有餘羅趙者羅暉趙襲也按後漢史崔瑗順帝時人¶
張芝桓靈時人則序崔當在張前大觀正序在張前¶
淳化誤列張後又於崔稱後漢張但稱漢豈未考崔¶
<pb:KR3h0070_WYG_138-20b>¶
張世次同為後漢乎至於於張稱名於崔稱字自亂¶
其例所未聞矣　米以此帖為齊梁人書按此與第¶
一卷章帝等帖同為一手偽書雖風韻較清面貌似¶
異而筆勢糾繞乏清剛之氣則彼此正同為偽不疑¶
目為齊梁猶是寛論¶
¶
　　魏鍾繇書　鍾繇字元常魏明帝太傅帖目當稱魏太¶
傅鍾繇書　按吳志魏文帝黄初三年孫權使稱蕃¶
於魏十一月魏加權九錫羣臣議不應受權曰此時¶
<pb:KR3h0070_WYG_138-21a>¶
宜耳及帝欲封權子登權以幼辭權外託事魏而誠¶
心不欵魏遣侍中辛毗等往與權盟併索任子權又¶
辭之魏乃命曹休等圍南郡索任子都尉周浩勸權¶
遣之權許而又辭之及帝久留浩權與浩書又欲為¶
登求婚并以孫長緒與俱帝信之而權終不遣表所¶
謂權之委質實懐不自信之心者也權以外患内難¶
未彌卑辭上書求自改厲帝報書悃欵信誓詔諸軍¶
不得妄進表所謂報權疏曲折得宜者也時魏三公¶
<pb:KR3h0070_WYG_138-21b>¶
奏勸帝削權爵土移兵進討繇意以為過故云今者¶
事勢尚當有所依違願君思省也繇意誠厚然其辭¶
指鬱而不揚繁而無緒豈流傳嵗久遺文錯亂與然¶
文帝卒未嘗移兵削爵以從三公之請則或因繇之¶
一言而止者與　宣示表長睿云真跡本在王丞相¶
導家導過江時藏衣帶中以遺逸少逸少以遺王脩¶
脩死其母以脩平日所寶并入棺中真跡遂絶此本¶
右軍所臨者玩賀捷表唐人摸本真跡一正一偏真¶
<pb:KR3h0070_WYG_138-22a>¶
有意外巧妙此表信可謂幽深無際古雅有餘然比¶
之賀捷則固有間矣豈爾時矜心作意亦未免有摸¶
擬之跡耶應據長睿鑒與得長風帖俱還之右軍¶
顧云逯韻㑹音代及也鍾繇力命表有復蒙逯及語¶
孫作人姓音録於文義不可通横所䀎睨䀎當作盻¶
省上兩筆耳作眄作盼似未是　再世□名當是䇿¶
名黔江帖正作荣智永千文荣功茂實歐陽詢皇甫¶
誕碑荣名蕃服中俱作荣淳化作荣微誤黔江帖作¶
<pb:KR3h0070_WYG_138-22b>¶
荣石尤誤　曲折得宜宜下有重字大觀無之文若¶
荀彧也㒵當是完字　李日華云淳化祖帖宣示表¶
後多戎輅表十二行諸帖少見按余在楊次也刺史¶
處見一巻亦有戎輅表　昨疏還示帖何屺瞻云英¶
字大觀蝕末筆孫仲牆言靖康之變帖石淪沒於金¶
開禧以後𣙜場中來者則□去庾元規之名以避廢¶
主之諱所謂亮字不全本是也今鍾元常帖中亦□¶
去英字末筆得非避亮子光瑛諱與　君能審巳帖¶
<pb:KR3h0070_WYG_138-23a>¶
本作君顧作若誤　長睿云白騎帖乃王大令所臨¶
唐開元中在滑臺人家并逸少臨宣示帖藏之故誤¶
録在鍾部當仍以還之大令　羸頓帖大觀合上為¶
一帖文義㫁續無從辨其是否仍舊貫　雪寒帖不¶
復□作具非當是不復一一　長睿云得長風書帖¶
乃逸少早年書殊未變鍾體故亦誤置鍾部長風范¶
母子等語二王帖間多有米云齊梁人書非也按長¶
睿鑒信不磨松穆松也王氏子弟右軍帖屢及之郗¶
<pb:KR3h0070_WYG_138-23b>¶
右軍妻家也此云郗還未卜當是重熙假節鎮下邳¶
後語然則此帖之為右軍無疑矣　謝書已□□當¶
是具右軍月半哀忤帖具是正如此作乞作欲皆未¶
是¶
¶
　　吳青州刺史皇象書　吳志趙達傳注皇象字休明廣¶
陵江都人不言所歴何官張懷瓘書㫁宣和書譜皆¶
云官至侍中此云青州刺史不知何據帖目當稱吳¶
侍中皇象書　長睿云皇象文武帖葢寫後漢東觀¶
<pb:KR3h0070_WYG_138-24a>¶
校書郎中髙彪送幽州督軍御史第五永葴耳結字¶
亦古史本云吕尚七十此云師尚七十史本云明其¶
果毅此云昭其果毅蓋作史者避晉諱師景帝諱昭¶
文帝諱也五将三門下尚有地有九變丘陵山川云¶
云二十六句帖俱失之象書人間殊少惟建業有吳¶
時天發神䜟碑若篆若隸字勢雄偉相傳乃象書也¶
張懐瓘目以沈著痛快真得其筆勢　即戎□身史¶
作即戎忘身帖正忘字末筆乃以心字作波法耳或¶
<pb:KR3h0070_WYG_138-24b>¶
作是作從豈未覩後漢書耶　米云頑闇表與章帝¶
一手偽帖長睿云皇象章草一表葢唐人偽作其體¶
正與世傳曹植書鷂雀賦正同皆非真跡至若孫皓¶
上晉武帝表亦章草書字畫髙古與此有間矣　頑¶
闇□□當是容薄山谷作空蕩非凡百□□當是乗¶
穢山谷作朽穢亦非□宜或作中宜或作聞宜存疑¶
為可特蒙哀□恐當作待偶失一筆耳作傷作侍亦¶
可疑安□感字摸搨小失忘□□當是忘軀命右軍¶
<pb:KR3h0070_WYG_138-25a>¶
桓公至洛帖賊重命命字亦如此寫顧作欲非□觀¶
當是榮觀山谷誤作裏觀智方□私當是營私索靖¶
月儀章營字亦如此寫顧作當私非何屺瞻云大段¶
此帖文多㫁闕或因蛀損摸搨時但存其所有字故¶
多不可讀耳¶
¶
　　晉丞相張華書　張華字茂先由壯武郡公代下邳王¶
晃為司空領著作後遇害削奪太安二年復之則華¶
雖宰輔非丞相也帖目當稱晉司空張華書　絳帖¶
<pb:KR3h0070_WYG_138-25b>¶
平云茂先終於司空非丞相唐世已無書跡此帖偽¶
作麄惡多俗筆與李懐琳所作七賢帖同其末一筆¶
皆下垂也何屺瞻云似齊梁人書　疾□施作欲顧¶
作巳甚皆可疑比□□顧作将念亦可疑張華□施¶
作呈為是或作頓首¶
¶
　　晉丞相桓温書　桓温字元子以簡文帝時晉丞相孝¶
武帝寧康元年卒王導字茂𢎞以成帝咸康四年晉¶
丞相五年卒王敦字處重以元帝建武元年拜大将¶
<pb:KR3h0070_WYG_138-26a>¶
軍永昌元年自為丞相又偽讓不受明年大寧三年¶
卒則三公俱當稱東晉温與導俱稱丞相王敦則但¶
當稱大将軍其序當先王敦次王導次桓温淳化皆¶
倒置失次　□節劉顧俱作逐節餘□慰勞大觀作¶
餘所淳化摸誤□□□劉作諸相具答固非顧作諸¶
都督亦未是存疑為可無所□□當作䕶□度劉作¶
冶度顧作酒席俱可疑¶
¶
　　晉丞相王導書　省示帖不當是示一作不非辛酸之¶
<pb:KR3h0070_WYG_138-26b>¶
□當是至山谷作言或作意皆非吾□當是吾守下¶
多一折顧作甚於文義可通筆法不合考異云當作¶
慮非□忘山谷作蹔忌非劉顧作蹔忘為是□中山¶
谷作殿中較是劉作彀於草法亦不合大觀竟摹作¶
冦尤非□天明徃顧作亦存疑　改朔帖□字□字¶
□字□字俱摸失大觀改正□□□何如□一作惡¶
當是蒸字而省其草耳自一作日皆非滿□即懣悶¶
□□當是不一一劉顧等皆作具非□當是道白¶
<pb:KR3h0070_WYG_138-27a>¶
施釋是劉顧無白字葢失之　改朔五行字較細當¶
别是一帖上帖適行盡耳劉合上作一帖誤¶
¶
　　晉丞相王敦書　侍□悲中失一筆□當是邑邑或¶
分作今邑或合作意皆非□如常當是正如常劉顧¶
作自恐未是也□□劉作快快顧作憒憒憒憒心亂¶
也較是¶
¶
　　晉中書令王洽書　王洽字敬和導第三子歴官吳郡¶
内史徵拜領軍尋加中書令不受固辭升平二年三¶
<pb:KR3h0070_WYG_138-27b>¶
十六歳卒於官則洽但當稱領軍不應稱中書令¶
歐陽詢言王逸少與從弟洽變章草為今草韻媚宛¶
轉大行於世章草俱絶按右軍領軍之前能今草者¶
不可勝數何得謂二王始作今草張懐瓘言伯英學¶
崔杜之法温故知新因而變之以成今草轉精其妙¶
為得之矣　右軍言弟書遂不減吾觀此四帖草法¶
淵渾行更遒古風力直逼右軍祇以歴年不永遂名¶
劣右軍耳僕謂領軍格韻故當在大令上　辱告帖¶
<pb:KR3h0070_WYG_138-28a>¶
□問承字摸有失筆還□當是還白劉作日非　不¶
孝帖按晉書導六子長子悦先導卒次子恬不著所¶
卒之年然考導以成帝咸康五年卒洽以穆帝升平¶
二年卒後導之卒十九年洽年三十六則導卒時洽¶
才一十七歳悦又先導則當悦卒時不過十數歳未¶
必遽能作此書此帖所云慈兄一旦背棄必是恬也¶
筆遒韻古幾與世将兩表相頡頏右軍畏之固其宜¶
矣　黄長睿云□劉作紛按書法可疑施作豫其釋¶
<pb:KR3h0070_WYG_138-28b>¶
注云劉無言以館閣法書刻於私家有此帖乃側注¶
豫字恐是後人署名淳化大觀摸以入行鈎勒復差¶
遂不可辨劉氏本豫字甚明也　兄子帖兄子號毁¶
不可忍視當亦是恬卒時語考晉書悦無子以弟恬¶
子琨為嗣則當是琨也　帖本作奈何奈何大觀肅¶
府同之顧但作奈何誤　感塞帖承字□字皆摸誤¶
大觀改正¶
¶
　　晉司徒王珉書　王珉字季琰洽次子善行書代獻之¶
<pb:KR3h0070_WYG_138-29a>¶
兼中書令二人齊名故世目獻之為大令珉為小令¶
大元十三年年二十有八卒追贈太常帖目當稱東¶
晉太常卿王珉此云司徒當縁珉兄珣贈司徒故誤¶
稱耳　小令法䕶之弟名出法䕶右故世有法䕶非¶
不佳僧彌難為兄之語僧彌珉小字也今觀其書如¶
瓊枝玉樹風絶塵外軋軋欲逼大令大令云弟書如¶
騎驘駸駸欲度驊騮前葢易之亦畏之也　王珣洽¶
長子珉洽次子則珉序當後珣淳化誤大觀改正為¶
<pb:KR3h0070_WYG_138-29b>¶
是　此年帖垂竟竟字大觀避宋諱闕末筆□懐兼¶
割顧釋作悲懐文義是也然筆法當是恐　十八日¶
帖以二書當是比二書劉作以非□至未劉顧俱作¶
暫為是然筆法當是服□可不亦當是比也不□□¶
帖明作一一劉顧作具誤　何如帖前半一十六字¶
與後半下何如一十九字筆法不同當别是一帖而¶
失其前半淳化不詳文義筆法合為一帖可怪也　得¶
書□之當是慰之慰與至草法相近筆駛偶圓轉耳¶
<pb:KR3h0070_WYG_138-30a>¶
劉顧作至非吾□劉顧作吾亦非當是吾邑　今欲¶
出帖此月□□山谷作亟盡月小盡也顧作急遣帖¶
後遣報作□則知此之為盡也□當作卿可二字合¶
併如一古帖中多有此寫法□□山谷作則非劉顧¶
作明為是吾下大觀多一早字□出一作飡出或作¶
限出俱未是劉作臨出得之王家畢三字小當是旁¶
注摸以入行耳家一作敬非□□當是豫檄山谷作¶
豫報謂有傷筆非□□當是敬報書垂竟筆駛故失¶
<pb:KR3h0070_WYG_138-30b>¶
折與上□字忽多作折同皆縁筆駛不能停綴故劉¶
俱作相報非¶
¶
　　晉司徒王珣書　王珣字元琳小字法䕶洽長子歴官¶
衛将軍都督水陸軍事加散騎常侍安帝隆安四年¶
年五十二卒贈車騎将軍開府桓元輔政改贈司徒¶
此稱司徒是　即何如淳化大觀皆無日字劉顧俱¶
作即日何如□弊劉作能顧作服一作秋存疑為得¶
□□當是不一一劉顧俱作不具亦存疑□□當¶
<pb:KR3h0070_WYG_138-31a>¶
是頓首白劉作拜白非　李日華六研齋二筆稱王¶
文肅所藏淳化祖帖王珣書少伯逺帖諸帖有今徧¶
考淳化諸本並無伯逺帖皆與文肅所藏本同不審¶
日華所稱諸帖有者又何本也¶
¶
　　晉侍中王廙書　王廙字世将丞相導從弟右軍叔也¶
歴官平南将軍荆州刺史卒贈侍中驃騎将軍帖目¶
當稱晉侍中驃騎将軍王廙書　廿四日帖元章云¶
同章帝一手偽書長睿云王世将二十四日帖與第¶
<pb:KR3h0070_WYG_138-31b>¶
一巻數朝等偽帖字勢無異惟後兩表極古信能傳¶
鍾氏筆意而右軍學之也　示大觀作□此摸誤□¶
當是同劉釋得之顧作因非　王僧䖍集稱晉自過¶
江東右軍之前惟廙為最書為右軍法羊欣能書人¶
名亦稱琅邪王廙能傳鍾法此上元帝兩表筆跡極¶
古太傅遺軌宛然未墜宜為右軍師法也　長睿云¶
頓乏勿勿按顔氏家訓世中書翰多稱勿勿相承如¶
此莫原其由或妄言此忽忽之殘闕説文勿者州里¶
<pb:KR3h0070_WYG_138-32a>¶
所建之旂蓋以趣民事故悤遽者稱勿勿僕謂顔氏¶
以説文證此字為長而今世流俗又妄於勿勿字中¶
斜益一㸃讀為匆字彌失真矣祭義云勿勿諸其欲其¶
饗之也注勿勿猶勉勉也慤愛之貌杜牧之詩浮生¶
長勿勿是知勿勿出於祭義古人詩中用之不特稱¶
於書翰耳　兩表愍字左上民字各有闕筆葢唐人¶
鉤摸時避文皇諱耳誠惶下大觀下有誠恐二字¶
晉史元帝紀所幸鄭夫人衣無文綵表云鄭夫人乃¶
<pb:KR3h0070_WYG_138-32b>¶
爾委頓今復増損伏惟哀亡愍存則鄭失人葢先元¶
帝沒　七月十三日帖骨法簡古正是平南書但傳¶
摸多失耳□筆法當是寺顧作等可疑不□當是不¶
一一舊釋俱作不言非亿一作側一作何俱非劉作¶
月行復半文義為得□一作獨一作緬俱可疑□當¶
是審施釋最是大觀合下為一帖則不審㛐何如文¶
義正合顧云當作佳按晉人凡書佳字皆作□無作¶
□者□説文職追切鳥之短尾總名□□二字古不¶
<pb:KR3h0070_WYG_138-33a>¶
通用今人書佳字乃有作□者誤也本帖上下悉佳¶
正作□可知此□字之非佳矣□一作宣一作聞□¶
一作鴻一作瀉俱可疑□如復㫁或作疾亦通□人¶
當是然人舊作愁人非宜復□當是宜復一一舊¶
俱作具非□當是與不可□當是不可言卝反淳化¶
作北反大觀作北及屺瞻云當作發俱可疑書不□¶
當是書不具舊俱作不足非□□當是自䕶顧作白¶
復非□息消字有闕筆　七月十三日以下九行玩¶
<pb:KR3h0070_WYG_138-33b>¶
其筆法本是一帖淳化以㛐何如下分一帖非瘧如¶
復㫁亦應合上為一帖劉另作一帖亦非¶
¶
　　晉太宰髙平郗鑒書　郗鑒字道徽明帝以其有器望¶
乃詔鑒特草上表疏以從簡易封南昌縣公進爵太¶
尉年七十一薨贈太宰帖目稱太宰是特稱郡望無¶
謂　帖末本有兩頓首顧釋失其一¶
¶
　　晉侍中郄愔書　郄愔字方囘鑒長子歴官鎮軍将軍¶
都督浙東五郡軍事又徴拜司空固辭不受太元九¶
<pb:KR3h0070_WYG_138-34a>¶
年年七十二卒追贈侍中司空帖目當稱晉侍中司¶
空郄愔書此但云侍中誤　九月七日帖□得章當¶
是比得章下帖同食□當是食進言疾漸佳食今進¶
否新瘥将適殊難也或作逢未是　廿四日帖悉□¶
劉作達為是或作違或作連皆非日□當是日涼劉¶
顧作諒非兩行至愔報適盡逺近下别是一帖大觀¶
分之最是劉顧合為一非　兩帖皆問弟疾書當是¶
一事而兩作書耳　逺近帖按本傳愔與姐夫王羲¶
<pb:KR3h0070_WYG_138-34b>¶
之高士許詢並棲心絶粒有邁世之風此云付石首¶
干一節石首干未詳何物當是服食之藥□屺瞻云¶
當作地干古乾字劉作耳　顧云何當來當字長沙¶
本分作少用且分兩行誤甚　□悉如常當是一一¶
劉作今悉如常亦通顧作親親非敬豫丞相導次子¶
即丘子恬也道祖未詳　米芾寶章待訪録云晉武¶
帝王渾王戎王衍郄愔陸統桓温陸雲謝安謝萬等¶
十四帖武帝王戎書字有篆籀體氣象奇古墨色如¶
<pb:KR3h0070_WYG_138-35a>¶
漆内郄愔一帖即閣本法帖所録者昔使王著取溥¶
家書與閣下書雜摸摸此卷中獨取愔兩行餘在所¶
棄¶
¶
　　晉中書郎郄超書　郄超字景興小字嘉賓愔長子先¶
愔卒歴官司徒左長史母喪去職服闋除散騎常侍¶
不起以為臨海太守加宣威将軍不拜則帖目當稱¶
晉司徒左長史郄超書此云中書郎誤　此帖米芾¶
書史以為李懷琳偽作　晉書穆紀永和七年正月¶
<pb:KR3h0070_WYG_138-35b>¶
辛丑鮮卑段龕以青州來降帝以為鎮北将軍封齊¶
公帖所云段龕歸順者也右軍及次子凝之皆嘗為¶
江州刺史右軍為郄氏壻超為右軍内姪正同時此¶
稱江州而不名或當是右軍也以為宗正不可考¶
¶
　　晉尚書令衛瓘書　衛瓘字伯玉太康初遷司空侍中¶
告老遜位進太保後朝廷既誅害瓘者乃追瓘伐蜀¶
功封蘭陵郡公則帖目當稱晉蘭陵郡公衛瓘書此¶
云晉尚書令誤　按瓘初仕魏歴鎮東将軍封菑陽¶
<pb:KR3h0070_WYG_138-36a>¶
侯晉武帝泰始初轉征東将軍進爵為公則瓘為晉¶
最初人序當在張華上淳化置郄超後殊不倫　長¶
睿云頓字下當有首字古人作字畧希即可當字孔¶
琳之帖尾頓首亦如此羲之帖徃徃有之　□懐劉¶
作夜懐未是顧作想懐為得始尓□還劉作復還顧¶
作得還於文義皆合按其書法則當是得也□□當¶
是且至作旦望非□節度當是須節度作領節度非¶
□□當是自白作得白亦非末當有兩死罪顧釋止¶
<pb:KR3h0070_WYG_138-36b>¶
一尤非屺瞻謂此帖多脱字按此帖比晉人他書可¶
謂文從字順脱字亦少屺瞻説恐未當¶
¶
　　晉黄門郎衛恒書　衛恒字巨山瓘之子歴官黄門郎¶
與父瓘俱為楚王瑋所害後贈長水校尉諡蘭陵真¶
世子帖目當稱晉長水校尉衛恒書　瓘嘗云我得¶
伯英之筋恒得其骨此一十七字骨韻専謹信得伯¶
英之骨者也然不免専謹之過故沈㝠坱北處不及¶
乃翁米芾書史云此李懐琳偽作　七日□耶當是¶
<pb:KR3h0070_WYG_138-37a>¶
云耶一作之非¶
¶
　　晉太傅陳郡謝安書　謝安字安石歴太保贈太傅此¶
稱太傅是然與郄鑒並稱郡望殊無謂　李日華云¶
祖帖標目謝安書安字是楷字諸刻皆草字　安頓¶
首帖每念君□字鉤摸失一筆一旦□窮當是哀窮¶
右軍二謝帖道婦等一旦哀窮亦如此寫但此于字¶
中多一折耳作知窮非□毒荼字多一折上奈何作¶
□□則筆駛不及作折耳　米云前帖真後六月帖¶
<pb:KR3h0070_WYG_138-37b>¶
偽書長睿云葢以惶恐再拜當時罕用然施於尊老¶
者或有之陶華陽真誥有帖云許𤣥惶恐再拜正晉¶
世語按此帖與第一卷章帝千文此巻王平南第一¶
帖正同筆法乃一手偽作但惡態小斂耳屺瞻云米¶
鑒正是而伯思反原之何也　顧汝和云此稱道民¶
山谷謂葢事五斗米道後漢張燕輩託天師道陵立¶
祭酒治病使人出五斗米而病隨愈謂之五斗米道¶
王氏世事之凝之彌篤未聞安石恐時通俗尚之按¶
<pb:KR3h0070_WYG_138-38a>¶
右軍與郄方回並有邁世之風方回事天師道而右¶
軍父子亦俱事之孫恩收㑹稽凝之不為備但入室¶
請禱云已請大道鬼兵相助遂為恩所害右軍以獻¶
之女玉潤痼疾亦與書道士深以自克稱民不置與¶
安石之稱道民皆是此理末云惶恐再拜正是佞其¶
師尊語¶
¶
　　晉散騎常侍謝万書　謝万字萬石安弟也歴官散騎¶
常侍帖目得之　帖稱告朗等按晉書朗字長度據¶
<pb:KR3h0070_WYG_138-38b>¶
之子万之猶子也謝道韞稱謝氏彦秀者有封胡羯¶
末胡即朗小字各可□當是可可大觀第二可字¶
摹作之字誤不□告當是不一一告劉顧作具非¶
¶
¶
¶
¶
¶
　　六藝之一録卷一百三十九¶
¶

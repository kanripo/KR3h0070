# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.822117
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 83
<pb:KR3h0070_WYG_083-1a>¶
　　欽定四庫全書¶
¶
　　六藝之一録卷八十四　　　　錢唐倪濤撰¶
¶
　　石刻文字六十¶
¶
　　唐刻(記)¶
¶
　　谿堂記¶
¶
　　韓愈撰牛僧孺正書長慶二年(金石録)¶
¶
　　絳守居園池記¶
¶
　　樊宗師撰正書無姓名長慶三年五月(金石録)¶
¶
<pb:KR3h0070_WYG_083-1b>¶
　　長慶三年絳守居園池記唐樊宗師撰或云此石宗¶
師自書嗚呼元和之際文章之盛極矣其怪竒至於¶
如此(集古録)¶
¶
　　右唐絳守居園池記樊宗師撰昔之為文者雖務為¶
新語然未嘗有意于求竒也宗師之文乃故為險怪¶
必使人不可曉而後已此豈作者之體哉(金石録)¶
¶
　　文章之竒至矣作者既衆人争務以工自見時出所¶
長暴耀震發則其勢必至恢詭譎怪而後已金玉犀¶
<pb:KR3h0070_WYG_083-2a>¶
象人之所寳楩楠豫章人之所材至于大宇之下常¶
珍滿目故非竒玩怪産不足以發異觀於是海中腐¶
石以出珊瑚溝中㫁木以供犧尊唐之文敝極矣而¶
後有韓退之振起衰陋故皇甫湜李翺張籍輩相附¶
而出盖亦求海中之石溝中之木者也嗚呼能不隨¶
人後以自樹立宜昌黎之文獨臻其至耶(廣川書跋)¶
¶
　　濟祠西海新亭記¶
¶
　　房琯立亭於北海上李朝陽為之記而西海之地故¶
<pb:KR3h0070_WYG_083-2b>¶
為民家所有縣令王源逥取之以立亭又作西海新¶
亭記鳳翔節度推官侯雲章撰濟源令章行質書鄭¶
冠篆額碑以長慶二年立(集古録目)¶
¶
　　移州城記¶
¶
　　韓杼材撰韓臮正書并篆額長慶二年嵗次壬寅立¶
(復齋碑録)¶
¶
　　刺史㕔壁記¶
¶
　　劉禹錫撰正書無姓名長慶二年在䕫州(復齋碑録)¶
¶
<pb:KR3h0070_WYG_083-3a>¶
　　冷泉亭記¶
¶
　　長慶二年白居易文(輿地碑目)¶
¶
　　瞿相亭記¶
¶
　　長慶二年刺史温造刻在辰州(輿地碑目)¶
¶
　　江西使院小史記¶
¶
　　崔祐甫撰陸尉之正書長慶三年五月在洪州(金石録)¶
¶
　　西湖石函記¶
¶
　　長慶四年白居易文(輿地碑目)¶
¶
<pb:KR3h0070_WYG_083-3b>¶
　　修浯溪記¶
¶
　　韋詞撰羅洧正書寳厯元年五月(金石録)¶
¶
　　白郎巖記¶
¶
　　王(缺)撰何歸儒分書篆額寳厯元年閏七月八日建¶
(復齋碑録)¶
¶
　　新開隠山六洞記¶
¶
　　都防禦判官侍御史内供奉吳武陵撰防禦衙推韓¶
方明八分書并篆額李渤游于州之西山其溪谷潭¶
<pb:KR3h0070_WYG_083-4a>¶
洞皆人所未嘗至者遂名之曰隠山構亭榭于其上¶
以寳厯元年八月立此記(集古録目)¶
¶
　　隠山六洞記¶
¶
　　韋宗卿撰李方古書寳厯元年(諸道石刻録)¶
¶
　　辨石鐘山記¶
¶
　　李渤撰正書無姓名太和元年八月(金石録)¶
¶
　　李渤字濬之撰不著書人名氏彭蠡湖之口有石鍾¶
山酈道元注水經以為水石相薄為鐘音因以得名¶
<pb:KR3h0070_WYG_083-4b>¶
渤遊山中見有卧石叩之其鳴如鐘土人曰此石鐘¶
也故為此記以辨之渤時隠居白鹿洞稱白鹿先生¶
後官至桂管觀察使太和元年故吏吳文幹刻石在¶
湖口鎮(集古録目)¶
¶
　　太和元年辨石鐘山記并善權寺詩遊靈巖記附覧¶
三子之文皆有幽人之思蹟其風尚想見其人至於¶
書畫亦皆可喜盖自唐以前賢傑之士莫不工於字¶
書其殘編㫁稿為世所寳傳於今者何可勝數彼其¶
<pb:KR3h0070_WYG_083-5a>¶
事業超然髙爽不當留精於此小藝豈其習俗承流¶
家為常事抑學者猶有師法而後世媮薄漸趨茍簡¶
久而遂至於廢絶歟今士大夫務以逺自髙忽書為¶
不足學往往僅能執筆而間有以書自名世亦不甚¶
知為貴也至於荒林敗塜間時得埋没之餘皆前世¶
碌碌無名子然其筆畫有法往往今人不及兹甚可¶
歎也石鐘山記字畫在二者間頗為劣而亦不為俗¶
態皆忘憂之佳玩也(集古録)¶
¶
<pb:KR3h0070_WYG_083-5b>¶
　　翰林院新樓記¶
¶
　　韋表微撰鄭瀚正書唐𤣥度篆額太和元年十二月¶
(諸道石刻録)¶
¶
　　羅泰石城記¶
¶
　　在當塗縣太和二年立(輿地碑目)¶
¶
　　司馬子微溪記¶
¶
　　王屋令崔運撰道士張𢎞明書太和三年刻在王屋¶
縣(集古録目)¶
¶
<pb:KR3h0070_WYG_083-6a>¶
　　節堂記¶
¶
　　劉三復撰李徳裕八分書太和四年四月(金石録)¶
¶
　　天平軍節度使㕔記¶
¶
　　劉禹錫撰沙門有隣八分書太和五年四月(金石録)¶
¶
　　小洞庭五太守燕藉記¶
¶
　　蘇源明撰後序令狐楚撰太和五年七月(金石録)¶
¶
　　幽州丹甑記¶
¶
　　太和五年李郃撰(輿地碑目)¶
¶
<pb:KR3h0070_WYG_083-6b>¶
　　東林寺徳化重置白氏文集記¶
¶
　　僧匡白撰余文真正書倪匡明篆額太和六年八月¶
(諸道石刻録)¶
¶
　　東林寺白氏文集記¶
¶
　　白居易撰僧雲皋正書太和九年八月(金石録)¶
¶
　　四望亭記¶
¶
　　李紳撰正書無姓名太和七年二月(金石録)¶
¶
　　畫龍記¶
¶
<pb:KR3h0070_WYG_083-7a>¶
　　在長洲縣㕔事李紳記太和七年(輿地碑目)¶
¶
　　創起歇五亭記¶
¶
　　南卓撰王朏正書并題額開成元年五月二十二日¶
(復齋碑録)¶
¶
　　黄公記¶
¶
　　李漢撰八分書無姓名開成二年十一月(金石録)¶
¶
　　白蘋洲五亭記¶
¶
　　白居易撰馬纘正書開成四年十月(金石録)¶
¶
<pb:KR3h0070_WYG_083-7b>¶
　　山南西道驛路記¶
¶
　　劉禹錫撰栁公權正書開成四年立(金石録)¶
¶
　　山南西道驛路記開成四年公權書往往以模刻失¶
其真雖然其體骨終在也(集古録)¶
¶
　　平泉草木記¶
¶
　　李徳裕八分書開成五年(金石録)¶
¶
　　平泉草木記李德裕撰余嘗讀鬼谷子書見其馳説¶
諸侯之國必觀其為人材性賢愚剛柔緩急而因其¶
<pb:KR3h0070_WYG_083-8a>¶
好惡喜懼憂樂而捭闔之陽開隂塞變化無窮顧天¶
下諸侯無不在其術中者惟不見其所好者不可得¶
而説也以此知君子宜慎其所好盖泊然無欲而禍¶
福不能動其利害不能誘此鬼谷之術所不能為者¶
聖賢之髙致也其次簡其所欲不溺於所好斯可矣¶
若徳裕者處富貴招權利而好竒貪得之心不已至¶
或疲弊精神於草木斯其所以敗也其遺戒有云壊¶
一草一木者非吾子孫此又近乎愚矣(集古録)¶
¶
<pb:KR3h0070_WYG_083-8b>¶
　　平泉山居記¶
¶
　　李徳裕八分書開成五年(金石録)¶
¶
　　菖蒲澗記¶
¶
　　開成四年或云蘇味道遺跡也(輿地碑目)¶
¶
　　荇溪新亭記¶
¶
　　李濆撰楊紹復正書會昌二年正月(金石録)¶
¶
　　五大夫市新橋記¶
¶
　　周援書㑹昌三年月屬無射二十有九日建在㑹稽¶
<pb:KR3h0070_WYG_083-9a>¶
虞江之東(復齋碑録)¶
¶
　　有待巖記¶
¶
　　李綜書㑹昌四年在池州(金石畧)¶
¶
　　䕫州都督府記¶
¶
　　㑹昌五年　余嘗謂唐世人人工書故其名湮没者¶
不可勝數毎與君謨歎息于斯也如貝靈該繆師愈¶
今人尚不知其姓名况其書乎余以集録之博僅各¶
得其一爾(集古録)¶
¶
<pb:KR3h0070_WYG_083-9b>¶
　　䕫州刺史李貽孫撰繆師愈書其記州之城壘祠宇¶
古跡甚備碑以㑹昌五年十一月立(集古録目)¶
¶
　　巴南新置屋宇什物記¶
¶
　　㑹昌四年巴州刺史裴禕撰(輿地碑目)¶
¶
　　彭山縣記¶
¶
　　㑹昌五年樓旦撰文(輿地碑目)¶
¶
　　商於新驛記¶
¶
　　韋琮撰栁公權正書宣宗大中元年(金石録)¶
¶
<pb:KR3h0070_WYG_083-10a>¶
　　翰林學士承㫖韋琮撰太子賓客栁公權書祕書省¶
校書郎李商隠篆額商州刺史吕公碑不著名建州¶
之新驛以大中元年正月立(集古録目)¶
¶
　　穎亭記¶
¶
　　陳寛撰正書無姓名大中四年(金石録)¶
¶
　　衡州門記¶
¶
　　衡州記唐大中四年李侗為刺史因治郡署立通門¶
刻石記其封域所本不見書撰人名盖侗所為也其¶
<pb:KR3h0070_WYG_083-10b>¶
言衡陽當五領門考于書盖古文嶺字為領五領皆¶
在今廣南以衡岳為五嶺門昔鄧徳明作南康記其¶
五嶺甚辨然皆謂在南康則非也裴潛記以大庾始¶
安臨賀桂陽掲陽為五嶺今考於古可信然二子之¶
論雖異獨無以衡陽為五嶺者或侗自有据而衡山¶
又有五嶺未可知也(廣川書跋)¶
¶
　　隂平縣記¶
¶
　　鄭茵撰無書人名氏篆額大中五年五月十八日記¶
<pb:KR3h0070_WYG_083-11a>¶
(復齋碑録)¶
¶
　　四證堂記¶
¶
　　李商隠撰正書無姓名大中七年十一月(金石録)¶
¶
　　獠澤水石記¶
¶
　　在隆州石門崖壁大中七年呉行魯記(輿地碑目)¶
¶
　　東峰亭記¶
¶
　　馮宿文在蘭溪團寺大中七年(輿地碑目)¶
¶
　　元魯山琴臺記¶
¶
<pb:KR3h0070_WYG_083-11b>¶
　　宋整撰正書無姓名大中八年正月(金石録)¶
¶
　　汝州魯山縣令宋整撰不著書人名氏琴臺者故縣¶
令元徳秀所立整葺其頺毁以大中八年正月立此¶
記在魯山(集古録目)¶
¶
　　勗復真記¶
¶
　　自撰正書無姓名大中八年三月(金石録)¶
¶
　　陽翟縣水亭記¶
¶
　　魏庾撰蕭起行書大中九年五月(金石録)¶
¶
<pb:KR3h0070_WYG_083-12a>¶
　　閩遷新社記¶
¶
　　攝館驛巡官前進士濮陽宁撰書為八分不著名氏¶
福州刺史楊君(碑不著名)改立新社稷風雨壇遂記其壇¶
壝室宇之制碑以大中十年十一月立(集古録目)¶
¶
　　閩遷新社記唐濮陽宁撰其辭云大中十年夏六月¶
闗西公命遷社於州城凡築四壇壇社稷其廣倍丈¶
有五尺其髙倍尺有五寸主以石壇風師廣丈有五¶
尺髙尺有五寸壇雨師廣丈而髙尺云文字古雅甚¶
<pb:KR3h0070_WYG_083-12b>¶
可愛嗚呼唐之禮樂盛矣其遺文有足采焉州縣社¶
稷有主見於此記盖大中時其禮猶在也按唐書楊¶
發自蘇州刺史為福建觀察使至大中十二年遷嶺¶
南節度以嵗月推之闗西公者楊發也(集古録)¶
¶
　　五夫人堂記¶
¶
　　邠寧節度使畢諴撰不著書人名氏據記郭令公五¶
夫人堂以大厯五年初立然不知所謂五夫人者為¶
何神也大中九年刻(集古録目)¶
¶
<pb:KR3h0070_WYG_083-13a>¶
　　桃林場記¶
¶
　　大中十三年盛均撰在泉州(輿地碑目)¶
¶
　　寓居石表記¶
¶
　　陜府芮城縣尉馮禮與書隋大業中髙祖寓居芮城¶
縣之至徳鄉大中十三年縣令髙𤣥謩立在鄧州南¶
陽縣界中(寳刻叢編)¶
¶
　　南陽縣㕔西墉記¶
¶
　　徐方回撰并分書大中十一年立(訪碑録)¶
¶
<pb:KR3h0070_WYG_083-13b>¶
　　西墉記唐徐方回撰方囘云寳應中為南陽令得崔¶
子玉所作平子銘末二十一字陷於㕔之西墉按今¶
西鄂石本末句見在方囘所得乃南陽半石之末也¶
今又亡矣惜哉(集古録)¶
¶
　　歐陽公云方回寳應中為南陽令得平子銘末二十¶
一字闞于㕔之西墉頃余至南陽親摸此記記後别¶
有小篆曰朝議郎前行楚州寳應縣徐方回大中十¶
年冬領此縣十一年立此記寳應昔肅宗以楚州獻¶
<pb:KR3h0070_WYG_083-14a>¶
寳玉因以元年為寳應元年更楚之安宜為寳應縣¶
自寳應紀元至大中十年相去實九十五年方回以¶
大中十年始領南陽縣事所謂寳應中為南陽令歐¶
陽公覽碑誤矣(集古後録)¶
¶
　　司空扶風公寫真記¶
¶
　　李澄撰盖巨源書咸通元年十一月(金石録)¶
¶
　　義亭記¶
¶
　　劉虛白撰裴光逺正書篆額咸通(缺)年六月立(復齋碑録)¶
¶
<pb:KR3h0070_WYG_083-14b>¶
　　孟亭記¶
¶
　　咸通四年皮日休撰江陵寄居李耆夀嘉定庚午於¶
郢州白雪樓之倉側得㫁石一塊上有六十五字乃¶
唐率更體文理㫁續不可讀其間有孟先生三字終¶
於波動岳陽城五字則知其為孟亭記今石尚存(輿地¶
碑目)¶
¶
　　樞密院修紫蘭亭記¶
¶
　　路巖撰歐陽迪行書咸通三年(京兆金石録)¶
¶
<pb:KR3h0070_WYG_083-15a>¶
　　潛溪記¶
¶
　　杜宣猷撰正書無姓名咸通八年十月(金石録)¶
¶
　　右唐潛溪記杜宣猷撰潛溪者在洛陽龍門山側地¶
有溪谷之勝舊為宰相李藩别墅宣猷購得之加葺¶
治焉唐史宦者傳載宣猷為福建觀察使中官多閩¶
人宣猷毎嵗時遣吏上冡當時號為敕使墓户因此¶
除宣城夫疏泉石種樹萟草窮登覽逰觀之勝此山¶
林獨往之士遺世棄俗者之所樂也如宣猷者區區¶
<pb:KR3h0070_WYG_083-15b>¶
以諂諛附㑹盜竊顯榮而欲擅山林獨往之樂是可¶
笑也(金石録)¶
¶
　　自鳴山記¶
¶
　　在安仁咸通十年歐陽澄文(輿地碑目)¶
¶
　　聞喜亭記¶
¶
　　趙璘撰咸通十一年四月五日作亭(復齋碑録)¶
¶
　　疊嶂樓記¶
¶
　　刺史獨孤霖書咸通十二年十二月辛亥(復齋碑録)¶
¶
<pb:KR3h0070_WYG_083-16a>¶
　　延慶洞行記¶
¶
　　咸通中蔣係盧滔等遊山新題碑今在延慶寺(輿地碑目)¶
¶
　　韶州重修東㕔壁記¶
¶
　　乾符元年刺史謝肇撰(輿地碑目)¶
¶
　　百神堂記¶
¶
　　節度呉行魯記正書大字無姓名乾符三年嵗寄丙¶
申四月二十日記在渠州(復齋碑録)¶
¶
　　鼓角樓記¶
¶
<pb:KR3h0070_WYG_083-16b>¶
　　在威州髙測文乾符五年(輿地碑日)¶
¶
　　大姥山記¶
¶
　　乾符六年唐林嵩記(輿地碑目)¶
¶
　　髙駢築城記¶
¶
　　中和四年翰林王徽記在成都府(輿地碑目)¶
¶
　　廣平公舊國記¶
¶
　　薛正己撰劉詢書并篆額光啟二年六月二十一日¶
立在東林(諸道石刻録)¶
¶
<pb:KR3h0070_WYG_083-17a>¶
　　千福院水泉記¶
¶
　　光啟中太守張濬立(輿地碑目)¶
¶
　　淮南王趙公祠堂記¶
¶
　　無建碑之嵗月又不載其名字莫詳為誰余疑趙徳¶
諲即其人也按唐書徳諲傳初從秦宗權為右將以¶
討黄巢功授申州刺史而碑云大冦作二京陷公始¶
為義陽郡太守義陽郡即申州也又按光啟元年秦¶
宗權陷襄州以徳諲為山南東道節度留後文徳元¶
<pb:KR3h0070_WYG_083-17b>¶
年徳諲以襄州降以徳諲為忠義軍節度使宗權平¶
加中書令封淮安郡王遷拜次序與此碑所書俱合¶
碑又云今令公功業不虧於舊日官榮更顯於昔時¶
今令公者其子中書令正凝正凝以天祐元年封楚¶
王此碑盖立於龍紀之後天祐之前故止稱為今令¶
公也(集古後録)¶
¶
　　東平王冩真院記¶
¶
　　李磎撰大順元年立在相國寺(寳刻叢編)¶
¶
<pb:KR3h0070_WYG_083-18a>¶
　　刺史劉公重修水亭記¶
¶
　　大順元年劉崇魯述(輿地碑目)¶
¶
　　眉州剏羅城記¶
¶
　　大順三年盧拯撰文(輿地碑目)¶
¶
　　烏程縣修建廨署記¶
¶
　　布衣楊䕫撰并正書南嶽道士張(缺)賢篆額乾寧三¶
年正月七日建(復齋碑録)¶
¶
　　新修堯舜二祠祭器記¶
¶
<pb:KR3h0070_WYG_083-18b>¶
　　趙觀文撰顔起正書并篆額乾寧五年八月建(復齋碑録)¶
¶
　　神福山靈跡記¶
¶
　　天祐四年王居仁撰王崇裕楷書(金石表)¶
¶
　　湖州石記¶
¶
　　右湖州石記文字殘缺其存者僅可識讀考其所記¶
不可詳也惟其筆墨雄偉非顔魯公不能書也公忠¶
義之節明若日月而堅若金石自可以光後世傳無¶
窮不待其書然後不朽然公所至必有遺跡故今處¶
<pb:KR3h0070_WYG_083-19a>¶
處有之唐人筆蹟見於今者惟公為最多視其鉅書¶
深刻或托於山崖其用意未嘗不為無窮計也盖亦¶
有趣好所樂爾其在湖州所書為世所傳者惟干禄¶
字放生池碑尚多見於人家而干禄字書乃楊漢公¶
摹本其真本以訛缺遂不復傳獨余集録有之惟好¶
古之士知前人用意之深則其湮沈磨滅之餘尤為¶
可惜者也(集古録)¶
¶
　　磻溪廟記¶
¶
<pb:KR3h0070_WYG_083-19b>¶
　　監察御史張翔撰右驍衛將軍兼侍御史髙駢書磻¶
溪詩二首其一京兆府渭南縣尉鄭諴撰其一前進¶
士潘緯撰皆駢書初翔以大厯中作銘駢以咸通二¶
年刻(集古録目)¶
¶
　　磻溪廟記張翔撰髙駢書駢為將嘗立戰功威惠著¶
於蠻蜀筆研固非其所事然書雖非工字亦不俗盖¶
其明爽豪俊終異庸人至其惑妖人吕用之諸葛殷¶
等信其左道以冀長年乃騎木鶴而習凌虚仙去之¶
<pb:KR3h0070_WYG_083-20a>¶
勢此至愚下品皆知為可笑而駢為之惟恐不至者¶
何哉盖其貪心已動於内故邪説可誘於外内貪外¶
誘則其何所不為哉(集古録)¶
¶
　　花林宴别記¶
¶
　　右花林宴别記唐竇常撰花林寺在滁州全椒縣余¶
在滁陽遣推官以事至縣見寺傍石澗崖土崩出石¶
崖隠隠有字亟命摸得之(集古録)¶
¶
　　唐人書楊公史傳記¶
¶
<pb:KR3h0070_WYG_083-20b>¶
　　右楊公史傳記文字訛缺原作者之意所以刻之金¶
石者欲為公不朽計也碑無年月不知何時然其字¶
畫之法迺唐人所書爾今纔幾時而磨㓕若此然則¶
金石果能傳不朽耶楊公之所以不朽者果待金石¶
之傳耶凡物有形必有終弊自古聖賢之傳也非皆¶
託於物固能無窮也迺知為善之堅堅於金石也(集古¶
録)¶
¶
　　江西石幢記¶
¶
<pb:KR3h0070_WYG_083-21a>¶
　　江西石幢記觀察支使試左武衛兵曹參軍來擇撰¶
太和二年建自採訪使班景倩兼知黔中道為始判¶
官已下皆列次姓名後石幢記都團練判官試太常¶
寺協律郎李方𤣥撰大和七年建自使檢校右散騎¶
常侍兼侍御史中丞裴誼為始副使以下皆列次姓¶
名續石幢記節度掌書記陳象撰光化三年建自使¶
開府儀同三司檢校太保兼侍中潁川郡鍾某為始列¶
副使以下如後記續立石柱題名記知節度判官胡¶
<pb:KR3h0070_WYG_083-21b>¶
順之撰天聖元年建自太平興國元年自殿中丞通¶
判軍州事李幹為始至熈寜九年祠部郎中集賢校理¶
葉均此下闕(元豐題跋)¶
¶
　　義興縣重修茶舍記¶
¶
　　右唐義興縣重修茶舍記云義興貢茶非舊也前此¶
故御史大夫李栖筠實典是邦山僧有獻佳茗者㑹¶
客嘗之野人陸羽以為芬香甘辣冠於他境可薦于¶
上栖筠從之始進萬兩此其濫觴也厥後因之徵獻¶
<pb:KR3h0070_WYG_083-22a>¶
寖廣遂為任土之貢與常賦之邦侔矣毎嵗選匠徵¶
夫至二千餘人云嘗謂後世士大夫區區以口腹玩¶
好之獻為愛君此與宦官宫妾之見無異而其貽患¶
百姓有不可勝言者如貢茶至末事也而調發之擾¶
猶如此况其甚者乎羽盖不足道嗚呼孰謂栖筠之¶
賢而為此乎書之可為後來之戒且以見唐世義興¶
貢茶自羽與栖筠始也(金石録)　史鎬八分書(訪碑録)¶
¶
　　趙璘登科記¶
¶
<pb:KR3h0070_WYG_083-22b>¶
　　秦始晦藏趙璘登科記書本唐人盖筆畫工力殆出¶
遺教經而稍為出入繩墨不拘律度内顧後世書名¶
者未能伯仲間見首末盡亡盖自開元二十三年至¶
貞元九年其間亦又有缺剥不可倫序或遺去十年¶
或少三四年在姓名中又冺㓕過半此書既久其存¶
宜若是以趙參所紀姓名則又有異者此不能盡考¶
也昔鄭顥當知大中十年舉宣宗索登科記顥表曰¶
自武徳以後便有進士諸科所傳姓名皆是私家記¶
<pb:KR3h0070_WYG_083-23a>¶
録尋委當行祠部外郎趙璘采訪諸家科目記撰成¶
十三卷今所存纔六卷而亡者十七八矣雖然猶幸¶
以書字著顯而世存之故今得有傳也余嘗訪今藏¶
書家并官書所籍殆無璘所撰登科人目則此書尤¶
可貴也因録而藏之并以舊記相參成十卷以傳(廣川¶
書跋)¶
¶
　　無嵗月及書跋諸記¶
¶
　　陽翟縣新石橋記　崔周衡書(訪碑録)¶
¶
<pb:KR3h0070_WYG_083-23b>¶
　　唐立舞陽侯樊君碑堂記　裴穎撰唐長孺八分書(諸道¶
石刻録)¶
¶
　　石橋記　張嘉貞撰栁識書(訪碑録)　邢州(金石略)¶
¶
　　李氏三祖堂記　李雲卿撰在髙邑之北道傍(諸道石刻録)¶
¶
　　東㕔記　盧𢎞茂撰李景初書(諸道石刻録)　邠州(碑帖攷)¶
¶
　　花萼樓記　徐浩正書(訪碑録)¶
¶
　　貞元七年同官記　韓秀弼分書(訪碑録)¶
¶
　　使院石柱記　李商隠撰(諸道石刻録)　華州(碑帖攷)¶
¶
<pb:KR3h0070_WYG_083-24a>¶
　　修甲仗樓記　劉知實撰劉權書虢州(諸道石刻録)¶
¶
　　唐立晉王右軍祠堂記　從十一代孫師乾撰無書人¶
名氏在山隂縣城内戒珠寺(諸道石刻録)¶
¶
　　石門洞記　李陽冰撰并篆在青田(諸道石刻録)¶
¶
　　三茅山記　不著名氏備記三茅山四面所至地里逺¶
近(集古録目)¶
¶
　　薛稷祠堂記　陳允昇撰李灝分書篆額在徽州(諸道石刻¶
録)¶
¶
<pb:KR3h0070_WYG_083-24b>¶
　　九龍堂記　在渠州(諸道石刻録)¶
¶
　　三公亭記　四門助教歐陽詹撰在東湖(諸道石刻録)¶
¶
　　桃源縣山界記　無書撰人名氏(墨池編)¶
¶
　　潁陽令㕔記　無書撰人名氏(墨池編)¶
¶
　　尹善殿記　歐陽詢書鳳翔府(金石畧)¶
¶
　　寳應殿記　顔真卿書未詳(金石畧)¶
¶
　　華山燈記　栁公權書未詳(金石畧)¶
¶
　　豫章衣冠盛集記　郭圓書洪州(金石略)¶
¶
<pb:KR3h0070_WYG_083-25a>¶
　　建中二年同官記　京兆府(金石畧)¶
¶
　　修武闗驛記　商州(金石畧)¶
¶
　　牛龍堂記　郭延禧書南京(金石畧)¶
¶
　　測景臺記　西京(金石畧)¶
¶
　　澠池縣復南館記　盧元卿分書(金石畧)¶
¶
　　重修鼓角樓記　李磎書泗州(金石畧)¶
¶
　　刺史孟簡重開孟瀆記　常州(金石畧)¶
¶
　　長生田記　何歸儒書台州(金石畧)　顔顒撰(諸道石刻録)¶
¶
<pb:KR3h0070_WYG_083-25b>¶
　　搗練石記　西京(金石畧)¶
¶
　　南城縣客館記　獨孤及撰(建昌軍圖經)¶
¶
　　淛東觀察判官㕔記　李元賓文(輿地碑目)¶
¶
　　枝江縣南亭記　皇甫湜撰(輿地碑目)¶
¶
　　淮南都梁山倉中記　沈亞之撰(輿地碑目)¶
¶
　　荆南節度判官㕔壁記　皇甫湜撰(輿地碑目)¶
¶
　　慧山泉記　陸羽撰(天下金石志)¶
¶
　　嘉禾王緫管守城記　侯渙文(輿地碑目)¶
¶
<pb:KR3h0070_WYG_083-26a>¶
　　重修靈渠記　刺史魚孟威撰在静江府(輿地碑目)¶
¶
　　南城縣羅城記　刁尚能撰(建昌軍圖經)¶
¶
　　京兆泮宫修學記　在西安府學(天下金石志)¶
¶
　　南溪池亭記　蔡曙撰在同州(天下金石志)¶
¶
　　陪封明府㳺靈巖瀑布泉記　唐仲能撰并書(墨池編)¶
¶
　　南嚴亭記　李蕃書(碑帖考)¶
¶
　　劒州重陽亭記　李商隠撰(碑帖考)¶
¶
　　唐山亭院記　王祐書(碑帖考)¶
¶
<pb:KR3h0070_WYG_083-26b>¶
　　鄧州城北亭樓記　李躅書(墨池編)¶
¶
　　慧山泉記　陸羽文在常州府無錫縣西(古今碑刻記)¶
¶
　　斥鼻亭神記　栁宗元作在永州府道州(古今碑刻記)¶
¶
　　斗魁臺記　李邕文在肇慶府城北石室山(古今碑刻記)¶
¶
　　開汾河經　董淑經書(碑帖攷)¶
¶
　　新石幢記　陳表仁撰(墨池編)¶
¶
　　相如故宅記　在相如縣光聖佛寺漫不可讀父老尚¶
知為陳子昂所作之文(輿地碑目)¶
¶
<pb:KR3h0070_WYG_083-27a>¶
　　梁文貞孝感記　梁文貞結廬墓前有甘露降塋前樹¶
白兔馴擾鄉人以為孝感所致開元初縣令崔季友¶
刋石記之(舊唐書)¶
¶
　　白鹿山記　白鹿山開元二十三年二白鹿出見於此¶
山因以為號雷鄉縣令杜楚賓記後立於龍川縣治¶
(輿地碑目)¶
¶
　　青田縣尉楊光于作隠難記¶
¶
　　在麗水縣北六十里之東巖大畧言袁晁黄巢之亂¶
<pb:KR3h0070_WYG_083-27b>¶
民避難於此獲免者甚衆(輿地碑目)¶
¶
¶
¶
¶
¶
¶
¶
　　六藝之一録卷八十四¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.621664
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 65
<pb:KR3h0070_WYG_065-1a>¶
　　欽定四庫全書¶
¶
　　六藝之一録卷六十六　　　錢塘倪濤撰¶
¶
　　石刻文字四十二¶
¶
　　唐碑(祠廟)¶
¶
　　伏羲廟碑¶
¶
　　唐孫郡撰趙榖書并題額光化中立(訪碑録)¶
¶
　　堯帝祠碑¶
¶
　　唐朱誕撰在青州府城西北(古今碑刻記)¶
¶
<pb:KR3h0070_WYG_065-1b>¶
　　箕子祠碑¶
¶
　　唐栁宗元撰在河南衛輝府淇縣南(古今碑刻記)¶
¶
　　古義士伯夷叔齊碑¶
¶
　　梁升卿八分書河中府(金石畧)¶
¶
　　安定梁升卿纂文并書(金薤琳瑯)¶
¶
　　今在蒲州首陽山二賢廟中其文書于碑之南面其¶
側有後唐同光元年護國軍節度押衙丁約建立廟¶
宇題字(金石文字記)¶
¶
<pb:KR3h0070_WYG_065-2a>¶
　　鄭子産廟碑¶
¶
　　唐天寳中立今磨滅存僑東里人數字在河南開封¶
府新鄭縣陘山(古今碑刻記)¶
¶
　　岱嶽天齊王靈應碑¶
¶
　　萬賔書兖州(金石畧)¶
¶
　　唐夏禹廟碑¶
¶
　　顔庚書在陽翟(碑帖考)¶
¶
　　唐修中嶽廟碑¶
¶
<pb:KR3h0070_WYG_065-2b>¶
　　李芳郁書(墨池編)¶
¶
　　唐要栅湫神祠碑¶
¶
　　房晉書(墨池編)¶
¶
　　房晉武后時人光宅元年房晉詞標文苑科䇿見¶
文苑英華¶
¶
　　唐淮瀆廟碑¶
¶
　　釋曠書(碑帖攷)¶
¶
　　唐沭澗魏夫人碑¶
¶
<pb:KR3h0070_WYG_065-3a>¶
　　僧從謙書(墨池編)¶
¶
　　晉紫虚元君祠宋時碑尚存在懐慶府城紫金壇¶
¶
　　唐封廣順王廟碑¶
¶
　　李承祐書(墨池編)¶
¶
　　唐葉君廟碑¶
¶
　　趙曽書(墨池編)¶
¶
　　唐汾州創置城隍廟碑¶
¶
　　李巨葉書(墨池編)¶
¶
<pb:KR3h0070_WYG_065-3b>¶
　　西楚霸王廟碑¶
¶
　　賀蘭咸書衢州(金石畧)¶
¶
　　西楚霸王祠堂頌賀蘭進眀撰賀䕃誠書天寳十三¶
年十月(金石録)¶
¶
　　唐重立徐偃王廟¶
¶
　　姚宗八分書(墨池編)¶
¶
　　唐立傅說廟碑¶
¶
　　唐侍御史内供奉楊轔撰宗正丞(姓名缺)八分書大厯¶
<pb:KR3h0070_WYG_065-4a>¶
四年立在夏縣(集古録目)¶
¶
　　漢董子祠碑¶
¶
　　唐宋碑刻猶存在北直𨽻河間府景州廣川鎮(古今碑刻¶
記)¶
¶
　　祖将軍廟碑¶
¶
　　顔魯公撰在江西九江府江州湖心(古今碑刻記)¶
¶
　　烏雷廟碑¶
¶
　　自唐以来碑記皆存在廣東亷州府欽州南(古今碑刻記)¶
¶
<pb:KR3h0070_WYG_065-4b>¶
　　孝烈將軍廟碑¶
¶
　　在河南歸徳府治即木蘭女也(古今碑刻記)¶
¶
　　濟瀆廟碑¶
¶
　　貞元十三年張洗撰八分書　唐制附祭北海於濟¶
源此碑記新作祭器事碑文乃濟源令張洗字濯纓¶
所撰簡古有體裁一洗駢儷之習洗與韓退之同時¶
文體已矯傑如是盖文弊之極而将變元結權徳輿¶
輩皆然不獨韓也(金石文字記)¶
¶
<pb:KR3h0070_WYG_065-5a>¶
　　修武安君白公廟碑¶
¶
　　廟在今咸陽東古杜郵起慘刻獨有将略耳亦祀至¶
今何也壁間記唐乾符五年重修事正書遒勁亦有¶
歐法知唐世官牒無不作佳書也記中所刻添置物¶
色有眺子舎一十間沙子三間莝一顔石押衙影等¶
皆不可曉(石墨鐫華)¶
¶
　　正書乾符五年十二月立今在咸陽縣(金石文字記)¶
¶
　　濟安侯廟碑¶
¶
<pb:KR3h0070_WYG_065-5b>¶
　　唐李巨川撰栁懐素正書光化二年四月一日記(復齋¶
碑録)¶
¶
　　記在華州唐昭宗在富平韓建迎之至華自華歸長¶
安褒建而及于城隍神記為諫議大夫李巨川撰拾¶
遺桞懐素書文固諛詞而楷則嚴整何如君家誠懸¶
具眼者自知之(石墨鐫華)¶
¶
　　碑在華州城隍廟内近日移之西安唐昭宗自華州¶
還京改華州為興徳府封少華山神為佑順侯華州¶
<pb:KR3h0070_WYG_065-6a>¶
城隍神為濟安侯此文多述韓建之功稱太傅許國¶
公而不名朱彛尊曰巨川為韓建掌書記撰許國公¶
勤王録以媚建方昭宗幸華建請散殿後軍誅李筠¶
圍諸王十六宅皆巨川教之後為朱全忠所殺新唐¶
書附諸叛臣之列(金石文　天下金石志作字記　　華州城隍廟碑)¶
¶
　　重修忠懿王廟碑¶
¶
　　天復元年錢昱撰在福州(輿地碑目)¶
¶
　　唐鄭司農碑(二)¶
¶
<pb:KR3h0070_WYG_065-6b>¶
　　開元十三年史承節撰雙思貞行書(金石録)¶
¶
　　崔潜撰分書無年月在髙苑縣(諸道石刻録)¶
¶
　　唐立漢文範先生陳君碑¶
¶
　　在鄢陵廟内裴延休文(訪碑録)¶
¶
　　唐陳太邱祖徳碑¶
¶
　　系孫兼撰序休撰銘任子膺書天寳九年十一月(金石¶
録)¶
¶
　　蜀守李公碑¶
¶
<pb:KR3h0070_WYG_065-7a>¶
　　韋行儉撰王綸行書貞元十四年七月(金石録　碑帖攷作唐秦¶
蜀守李公誓水碑)¶
¶
　　立梁宣帝眀帝二陵碑¶
¶
　　韓休撰行書姓名殘闕開元二十一年(金石録)¶
¶
　　重建顔含碑¶
¶
　　晉李闡撰曽孫延之銘十四代孫真卿正書大厯七¶
年四月(金石録)¶
¶
　　晉江夏李闡撰傳含曽孫宋光禄大夫顔延之撰銘¶
<pb:KR3h0070_WYG_065-7b>¶
十四世孫唐前撫州刺史真卿書含字𢎞都瑯琊臨¶
沂人東晉初官至右光禄大夫西平侯諡曰靖此銘¶
舊有刻石大厯七年四月重建(集古録目)¶
¶
　　唐立晉顔含大宗碑¶
¶
　　含十四世孫唐撫州刺史顔真卿撰并書真卿罷撫州¶
過含祠墓因叙含而下十五世子孫名字事迹立此¶
碑以大厯六年十一月立(集古録目)¶
¶
　　唐立衛伯玉遺愛碑¶
¶
<pb:KR3h0070_WYG_065-8a>¶
　　伯玉裔孫唐陕虢觀察使次公撰河中節度使張𢎞¶
靖書伯玉河東安邑人晉恵帝初以太保録尚書事¶
為楚王瑋所殺碑以元和六年立在安邑(集古録目)¶
¶
　　漢李固碑¶
¶
　　唐韋臯撰在陕西漢中府城固縣西(古今碑刻記)¶
¶
　　重立周孝侯碑¶
¶
　　宜興周孝侯碑尾云唐元和六年十一月十五日守¶
義興縣令陳從諫重樹此碑前試太常寺恊律郎黄¶
<pb:KR3h0070_WYG_065-8b>¶
(闕名)書(弇州山人藳)¶
¶
　　魏州刺史狄仁傑生祠碑¶
¶
　　李邕撰張庭珪八分書開元十年十二月(金石録)¶
¶
　　中書令張九齡廟碑¶
¶
　　長慶三年張九齡碑按唐書列傳所載大節多同而¶
時時小異傳云夀六十八而碑云六十三傳自左補¶
闕改司勲貟外郎而碑云遷禮部傳云張說卒召為¶
秘書少監集賢院學士知院事碑云副知至後作相¶
<pb:KR3h0070_WYG_065-9a>¶
遷中書令始云知院事其載張守珪請誅安禄山事¶
傳云九齡判守珪状碑云守珪所請留中不行而公¶
以状諫然其為語則略同碑長慶中立而公薨在開¶
元二十八年至長慶三年實八十四年所傳或有同¶
異而至於年夀官爵其子孫應不謬當以碑為是也¶
(六一題䟦)¶
¶
　　右唐張九齡碑徐浩撰并書歐陽公集古録云按唐¶
書列傳所載大節多同而時時小異碑長慶中立而¶
<pb:KR3h0070_WYG_065-9b>¶
公薨在開元二十八年至長慶三年實八十四年所¶
傳或有同異至于年夀官爵子孫冝不謬當以碑為¶
是今考之浩撰碑時為嶺南節度使在大厯間距曲¶
江之卒未逺至長慶中其家始刻石爾劉禹錫讀曲¶
江集詩序以謂曲江燕翼無似終為餒鬼而碑載公¶
嗣子及孫藏器碑後又載曽孫敦慶𤣥孫景新景重¶
然則曲江為有後矣不知禹錫何所據乎碑又云公¶
一名博物而史不載(金石録)¶
¶
<pb:KR3h0070_WYG_065-10a>¶
　　徐浩撰并正書大厯中書撰長慶中刻石(同上)¶
¶
　　刺史杜敏生祠碑¶
¶
　　張粲撰史惟則八分書乾元三年五月(金石録)¶
¶
　　贈户部尚書楊瑒廟碑¶
¶
　　王曽分書京兆府(金石畧)¶
¶
　　晉公李林甫撰王曽書王敬從題額(逰城南記)¶
¶
　　王敬從京兆人對䇿甲科授岐州陳倉主簿遷秘¶
書省校書郎三入華省再登禁闥與兄易從弟擇¶
¶
<pb:KR3h0070_WYG_065-10b>¶
　　從咸以文學齊名見孫逖集¶
¶
　　忠烈段太尉廟碑¶
¶
　　盧慈眀書鄭州(金石畧)¶
¶
　　顔真卿廟碑¶
¶
　　一在蓬州一在榮山縣俱四川(古今碑刻記)¶
¶
　　唐碑(家廟)¶
¶
　　唐永興公虞世南先廟碑¶
¶
　　貞觀中立(京兆金石録)¶
¶
<pb:KR3h0070_WYG_065-11a>¶
　　唐贈司徒馬璘新廟碑¶
¶
　　程浩撰顔真卿正書大厯十四年七月(金石録)¶
¶
　　唐禮部郎中程浩撰吏部尚書顔真卿書太子中允¶
翰林待詔韓秀實八分書題額馬璘字仁傑扶風安¶
定人官至四鎮北庭涇原節度使贈司徒開元二¶
十四年十二月刻(復齋碑録)¶
¶
　　贈太保郭敬之廟碑¶
¶
　　唐刑部尚書顔真卿撰并書代宗御題額敬之華隂¶
<pb:KR3h0070_WYG_065-11b>¶
鄭縣人官至夀州刺史肅宗乾元初以子子儀故追¶
贈太保此其廟碑也以廣徳二年五月立(集古録目)¶
顔真卿撰并正書廣徳二年十一月碑在京兆府(金石¶
録)¶
¶
　　碑在今陕西布政使署御題額顔魯公撰并書敬之¶
汾陽忠武王父也夫以汾陽家廟得魯公手書千載¶
而下猶有生氣其文與書又非所論也但其碑在役人¶
雜遝之所雖巋然壁上而不無磨蝕之憂然以二¶
<pb:KR3h0070_WYG_065-12a>¶
公之靈鬼神呵護有由来矣(石墨鐫華)¶
¶
　　郭敬之碑隂子孫題名¶
¶
　　唐王縉撰徐浩分書永泰元年(京兆金石録)¶
¶
　　碑隂具述汾陽兄弟子孫始知汾陽兄弟九人皆列¶
大位不止史所稱幼眀一人而已且汾陽封拜與史¶
小異録具左方碑正書隂作行書不審亦出魯公否¶
觀其筆力似非魯公不能也史稱子儀初授左衞長¶
史累遷單于副都䕶振逺軍使又以天徳軍使兼¶
<pb:KR3h0070_WYG_065-12b>¶
九原太守又為衛尉卿靈武郡太守又加實户七百¶
頗與碑不合碑立于廣徳二年十一月子儀是時年¶
六十八嵗官止于尚書令兼中書令故不及攝冡宰¶
尊尚文等事但史言子儀辭尚書令碑乃實書之且¶
通鑑拜尚書令在十二月此前一月書當是史誤(石墨¶
鐫華)¶
¶
　　顔氏家廟碑¶
¶
　　顔氏家廟碑顔真卿撰并書真卿父名惟貞仕至薛¶
<pb:KR3h0070_WYG_065-13a>¶
王友真卿其第七子也述其祖禰羣從官爵甚詳(集古¶
録)¶
¶
　　顔真卿撰并正書李陽氷篆額建中元年七月(金石録)¶
此唐顔氏家廟碑為魯公真卿撰并書按䟦尾此碑¶
遭兵亂仆于野宋太平興國七年都院孔目李廷襲¶
始移至府城孔廟中而碑幸完予知碑名久矣恨不¶
可得同年周公瑞都憲巡撫陕西始寄至猶恨缺其¶
額耳盖以碑額為無用多不搨或碑穹工人艱于搨¶
<pb:KR3h0070_WYG_065-13b>¶
而置之不知碑無額如物無首為完物乎況此額為¶
李陽氷篆書可謂二絶何可缺邪(匏翁家藏集)¶
¶
　　唐故通議大夫行薛王友柱國贈秘書少監國子祭¶
酒太子少保顔君廟碑銘并序第七子光禄大夫行¶
吏部尚書充禮儀使上柱國魯郡開國公真卿撰并¶
書集賢學士李陽氷篆額末云建中元年嵗次庚申¶
秋七月癸亥朔鐫畢八月己未真卿蒙恩遷太子少¶
師冬十月壬子男頵封沂水縣男碩封新泰縣男姪¶
<pb:KR3h0070_WYG_065-14a>¶
男頂(缺)縣男頌費縣男頎鄒縣男㣲軀官階勲爵並¶
至二品子姪八人受封無功無能叨竊至此子孫敬¶
之哉(金薤琳瑯)¶
¶
　　陸士龍有言文以述祖徳為美故三代彛器皆孝子¶
慈孫為其祖父而立者魯公此碑盖近之矣又此碑¶
後有太平興國七年八月二十九日重立李廷襲記¶
十七字篆書乃夢英手筆盖此碑倒扵郊野廷襲告¶
於上官移載入於府城立扵文廟故自託之也夫以¶
<pb:KR3h0070_WYG_065-14b>¶
顔氏之物子孫不能守而後之人為之移徙則為人¶
子孫思以稱述先徳而異世之後欲圗不朽者可以¶
思矣(蒼潤軒碑䟦)¶
¶
　　右顔魯公家廟碑石刻四面環轉在關中後廟燬宋¶
初有李廷襲者語郡移置之結法與東方朔畫像相¶
類而石獨完善少殘缺者覽之風稜秀出精彩注射¶
勁節直氣隱隱筆畫間吁可重也天寳間安氏蹴¶
天柱折而力扶之者郭尚父張睢陽平原與常山四¶
<pb:KR3h0070_WYG_065-15a>¶
耳顔氏獨擅其二碑之所以重者是寧獨書哉(弇州山人¶
藳)¶
¶
　　顔君廟碑銘乃真卿之父也其文曰君諱惟貞字叔¶
堅及叙其先世則曰魏有盛盛字叔臺青徐二州刺¶
史關内侯始自魯居于瑯琊臨沂孝悌里生廣陵太¶
守葛繹貞子諱欽字公若生汝隂太守護軍襲葛繹¶
子諱黙字靜伯生晉侍中右光禄大夫西平靖侯諱¶
含字𢎞都隨元帝過江生侍中光禄勲西平定侯諱¶
<pb:KR3h0070_WYG_065-15b>¶
髦字君道生州西曹騎都尉西平侯諱琳字文和生¶
宣城太守御史中丞諱靖之字茂宗生巴陵太守度¶
支校尉諱騰之字𢎞道生輔國江夏王參軍諱炳之¶
字叔豹生齊侍書御史兼中丞諱見逺字見逺生梁¶
鎮西記室參軍諱恊字子和生北齊給事黄門侍¶
郎待詔文林館平原太守隋東宫學士諱之推字介¶
生皇秦王記室諱思魯字孔歸君之曽祖也率子弟¶
奉迎義旗于長春宫拜儀同生勤禮字敬君之祖也¶
<pb:KR3h0070_WYG_065-16a>¶
著作郎修國史䕫府長史贈虢州刺史生昭甫(本名顯甫)¶
敬仲殆庻無恤少連務滋辟彊昭甫字周卿君之父¶
也髙宗侍讀曹王屬贈華州刺史生我伯父諱元孫¶
臮君君生闕疑允南喬卿真長幼輿真卿允臧自父¶
以上並直書其名而加諱字其他伯叔羣從悉名之¶
盖古人臨文不諱今人自述先人行状而使他人填¶
諱非古也文有云子泉𢎞都之徳行子泉即顔淵也¶
避唐髙祖諱(金石文字記)¶
¶
<pb:KR3h0070_WYG_065-16b>¶
　　唐成徳節度王武俊先廟碑¶
¶
　　唐鄭賛撰崔公餘行書太子誦題額貞元十九年(京兆¶
金石録)¶
¶
　　田𢎞正家廟碑¶
¶
　　韓愈撰胡証八分書元和八年(金石録)¶
¶
　　右田𢎞正家廟碑昌黎先生撰余家所藏書萬卷惟¶
昌黎集是余為進士時所有最為舊物自天聖以来¶
古學漸盛學者多讀韓文而患集文訛舛惟余家本¶
<pb:KR3h0070_WYG_065-17a>¶
屢更校正時人共傳號為善本及後集録古文得韓¶
文之刻石者如羅池神黄陵廟碑之類以校集本舛¶
繆猶多若田𢎞正碑則又尤甚盖由諸本不同往往¶
妄加改易以碑校集印本與刻石多同當以為正乃¶
知文字之傳久而轉失其真者多矣則校讐之際决¶
於取捨不可不慎也即本云銜訓事嗣朝夕不怠往¶
時用他本改云銜訓嗣事今碑文云銜訓事嗣與印¶
本同知其為妄改也印本云以降命書用他本改為¶
<pb:KR3h0070_WYG_065-17b>¶
降以命書今碑文云以降命書與印本同知為妄改¶
也印本云奉我天眀用他本改云奉我王眀今碑云¶
奉我天眀與印本同知為妄改也此類甚多要知改¶
字當慎也(集古録)¶
¶
　　唐文敝至韓愈始變而知所守後世學退之者惟歐¶
陽永叔獨探其源余考田𢎞正碑盖其傑然自出㧞¶
乎千百嵗之上者永叔嘗得此碑以校集中誤字三¶
䖏曰銜訓事嗣考其所出雜比成章錯綜而不亂信¶
<pb:KR3h0070_WYG_065-18a>¶
其有得扵此又曰降以命書奉我王眀必以集為誤¶
者余則不得信于此也以降命書不得如集所傳天¶
眀施於君為不類不若王眀之切當而有据也今碑¶
為非是則不可謂天眀以降為工扵集所著而傳則¶
不可碑雖既定其詞而後著之石此不容誤謬然古人¶
於文章磨練竄易或終其身而不已可以集傳盡為¶
非耶觀其文當考其詞義當不然後擇其工於此¶
者從之則不得欺矣今夫知文公者莫如文忠公文忠¶
<pb:KR3h0070_WYG_065-18b>¶
謂是人不敢異其說況碑為當世所書人豈可盡告¶
而使知耶今人得唐人遺藳與刻石異䖏甚衆又¶
其集中有一作某又作某者皆其後竄改之也嗚呼知¶
退之者益少今惟文忠為得其要其說猶然其下一¶
等又可知矣(廣川書䟦)¶
¶
　　胡証字啓中河中河東人舉進士第渾瑊美其才¶
奏寘幕下更從襄陽于頔署掌書記寳厯初厯拜¶
嶺南節度使(唐書)¶
¶
<pb:KR3h0070_WYG_065-19a>¶
　　相國于頔先廟碑¶
¶
　　唐禮部尚書同中書門下平章事權徳輿撰兵部侍¶
郎歸登八分書并篆額元和中頔位至司空平章事¶
以品得立廟祠其髙祖郫令以下為四室碑以元和¶
十一年立(集古録目)¶
¶
　　相國崔羣先廟碑¶
¶
　　唐武昌軍節度使牛僧孺撰起居郎劉寛夫𨽻書并¶
篆額憲宗元和十四年羣方為中書侍郎平章事詔¶
<pb:KR3h0070_WYG_065-19b>¶
立廟于京師崇業里追贈其父金部郎中積為左僕¶
射及其祖懐州刺史朝魯曽祖夀州刺史湛為三室¶
廟既成詔以羊豕助奠太常出博士佐禮至文宗太¶
和二年八月立此碑(集古録目)¶
¶
　　劉寛夫伯芻子寳厯中官終濠州刺史(唐書)¶
¶
　　唐令狐楚先廟碑¶
¶
　　唐禮部郎中集賢院學士劉禹錫撰并書大和初楚¶
為宣武節度使始立家廟于京師通濟里碑以大和¶
<pb:KR3h0070_WYG_065-20a>¶
三年立(集古録目)¶
¶
　　唐薛平増修家廟碑¶
¶
　　唐左散騎常侍集賢院學士馮宿撰給事中馮潾書¶
河中節度使増修其家廟以大和三年立此碑在夏¶
縣(集古録目)¶
¶
　　太和三年馮宿撰裴潾正書李寓篆額(金石録)¶
¶
　　李寓郇王禕九世孫成都少尹見唐宗室世系表¶
¶
　　相國魏謩先廟碑¶
¶
<pb:KR3h0070_WYG_065-20b>¶
　　崔絢撰桞公權正書大中六年十一月(金石録)¶
¶
　　唐贈司徒趙郡貞孝公李絳先廟碑¶
¶
　　唐裴度撰韓欣正書并篆額大中九年立(京兆金石録)¶
¶
　　北平郡王馬燧新廟碑¶
¶
　　于邵書京兆府(金石略)¶
¶
　　于邵字相門京兆萬年人厯遷諫議大夫知制誥¶
進禮部侍郎朝有大典册必出其手(唐書)¶
¶
　　唐襄州刺史薛係先廟碑¶
¶
<pb:KR3h0070_WYG_065-21a>¶
　　唐鄭䖏晦撰桞公權正書咸通二年立(訪碑録)¶
¶
　　唐碑(昭陵附𦵏諸臣碑)¶
¶
　　昭陵諸碑¶
¶
　　冊府元龜貞觀十一年二月丁巳詔曰佐命功臣義¶
深舟楫或定謀帷幄或身摧行陣同濟艱危克承鴻¶
業追念在昔何日忘之使逝者無知咸歸寂寞若營¶
魂有識還如疇曩居止相望不亦善乎漢氏使将相¶
陪陵又給以東園秘器篤終之義恩意深厚古人之¶
<pb:KR3h0070_WYG_065-21b>¶
志豈異我哉自今以後功臣宻戚徳業尤著如有薨¶
亡宜賜塋地一所及秘器使其窀穸之時䘮事無闕¶
所司依此營備稱朕意焉二十年八月丁亥詔曰周¶
室姬公陪於畢陌漢庭蕭相附彼髙園寵賜墳塋聞¶
諸上代從窆陵邑信有舊章盖以懿戚宗親類本同¶
之枝幹元功上宰猶在身之股肱哀榮之義實隆始¶
終之契斯允今冝聿遵故實取譬拱辰庶在鳥耘之¶
地無虧魚水之道宜令所司於昭陵南左右廂封境¶
<pb:KR3h0070_WYG_065-22a>¶
取地仍即標識疆域擬為𦵏所以賜功臣其有父祖¶
陪陵子孫来欲𦵏者亦宜聽允¶
¶
　　醴泉縣志曰昭陵諸碑若文皇后碑止存屭贔長孫¶
無忌碑存而字盡滅其碑字尚有存者僅二十一片¶
房𤣥齡存五百餘字(禇遂良書)髙士亷存三百餘字(許敬宗撰¶
趙模書)段志𤣥存八百餘字張後𦙍馬周蘭陵公主各¶
存六百餘字(公主碑李義府撰殷仲容八分書)姜遐許洛仁各存九¶
百餘字(姜碑姪郕公晞撰書)孔頴達存千字(于志寜撰)阿史那忠崔¶
<pb:KR3h0070_WYG_065-22b>¶
敦禮各存七百餘字(崔碑于志寜撰于立政書)豆盧寛存四百字¶
(李義府撰)薛收張阿難監門将軍王君各百餘字徒存形¶
似唯唐儉存字千一百乙速孤行儼存字千四百(劉憲¶
撰白義晊八分書)李靖存字千五百(許敬宗撰王知敬書)李勣存字千¶
八百(髙宗御製御書)乙速孤昭祐存字二千五百餘(苖神客撰釋行¶
滿書)又一碑存字百五六十可辨而前有蘭陵公主¶
字中有詔詞曰第十九女則公主或有二碑不可知¶
此崇禎十一年茍好善所修志云又二十六年而¶
<pb:KR3h0070_WYG_065-23a>¶
余至陵下時值雪後空山無人未及徧訪僅見李衛¶
公一碑其下截俱劖去後又購得四五碑皆然且有¶
并其碑而仆之者矣¶
¶
　　趙崡曰萬厯戊午四月余為九&KR0580;之逰距昭陵十里¶
宿髙生儼家翼日同行北一里許得許洛仁碑又北¶
半里許得薛収碑似昭仁寺碑駸駸有伯施法折而¶
西一里許為趙村村有廣濟寺寺後石鼔唐人書尊¶
勝經呪精健絶倫止存十三從趙村北行里許為荘¶
<pb:KR3h0070_WYG_065-23b>¶
河村未至先于道旁冡得姜遐斷碑至村則有段志¶
𤣥碑東行數十步有監門將軍王君碑横于田間又¶
東行數十步一碑無字亦無冡盖土人平之而并磨¶
其碑爾以圗考疑是長孫無忌碑又東行半里許為¶
劉洞村流水界之渡而東有房梁公𤣥齡碑禇河南¶
正書又東數十步有髙士亷碑又東數百步有李靖¶
碑撰書姓名殘缺與諸碑同而上半完好靖冡作三¶
山形文皇以象其功土人謂上三冡李勣冡亦如靖¶
<pb:KR3h0070_WYG_065-24a>¶
土人謂下三冡二冡南北相去不二里勣碑髙宗御¶
書髙二丈餘嶄然屹立與温彦博碑搨者甚多土人¶
捶其字殆盡彦博碑在靖碑北數十歩歐陽詢書書¶
法視皇甫九成化度三碑最為得中而不復可搨至¶
西峪村村東南古冡相連有禇亮碑阿史那忠碑張¶
後𦙍碑孔穎達碑豆盧寛碑張阿難碑鱗次都不¶
百步書與段姜等碑皆有法而孔碑極類虞伯施但¶
結構小踈昔人謂為伯施書非也頴達卒在世南後當¶
<pb:KR3h0070_WYG_065-24b>¶
是習世南者書之爾既而又得蘭陵公主碑于老軍¶
營之西北得馬周碑于狗村之東得唐儉碑于小陽¶
村之北又得崔敦禮碑又有尉遲敬徳碑自額以下¶
埋土中聞十五年前令芮質田掘而搨數十紙余出¶
之了無一字又山半數冡土人謂宰相墳仆一碑傳¶
是魏鄭公碑其東山半數冡土人謂亂冡坪仆二碑¶
余皆起之則與尉遲碑同盖土人捶而仆且瘞之也¶
又眀日登山謁昭陵有六馬皆以片石刻其半左右¶
<pb:KR3h0070_WYG_065-25a>¶
各三陵北四十五里比干村村東二冡一為乙速孤¶
昭祐碑苖神客撰釋行滿正書一為乙速孤行儼碑¶
劉憲撰白義晊八分書地僻搨者少故得稍完(已上俱金¶
石文字記)¶
¶
　　右僕射温彦博碑¶
¶
　　唐中書侍郎岑文本撰𢎞文館學士歐陽詢書温虞¶
公名彦博字大臨太原人太宗時官至尚書右僕射¶
封虞國公諡曰恭碑以貞觀十一年立(集古録目)¶
¶
<pb:KR3h0070_WYG_065-25b>¶
　　右唐温彦博碑歐陽公集古録跋顔勤禮碑後云按¶
唐書温大雅字彦𢎞弟彦博字大臨弟大有字彦将¶
兄弟義當一體而名大者字彦名彦者字大不應如¶
此盖唐世諸賢名字可疑者多封徳彛云名倫房𤣥¶
齡云名喬髙士亷云名儉顔師古云名籀而皆以字¶
行倫喬儉籀在唐無所諱不知何避而行字余按顔¶
之推家訓云古者名終則諱之字乃可以為姓氏江¶
南至今不諱字也河北士人全不避之名亦呼為字¶
<pb:KR3h0070_WYG_065-26a>¶
字固為字尚書王元景兄弟皆號名人其父名雲字¶
羅漢亦皆諱之其餘不足怪也又顔師古&KR0716;謬正俗¶
載或問人有稱字而不稱名者何也師古考諸典故¶
以稱名為是盖當時風俗相尚如此初無義理也然¶
師古既立論以稱名為是而乃以字行殆不可曉也¶
已(金石録)¶
¶
　　信本此碑字比皇甫九成差小而結法嚴整不在二¶
碑下王元美曰如郭林宗標格清峻而虚和近人攷¶
<pb:KR3h0070_WYG_065-26b>¶
温公卒貞觀十一年是時信本年已八十餘而楷法¶
精妙如此虞伯施嘗謂信本齊紙筆豈亦齊老少耶¶
惜碑已殘后世不復見耳(石墨鐫華)¶
¶
　　襄公段志𤣥碑¶
¶
　　正書無書撰人姓名貞觀十六年(金石録)¶
¶
　　右唐段志𤣥碑以唐史考之多不合碑云諱某字志¶
𤣥而名已殘缺然史初不載其名碑云鄒平人而史¶
云臨淄碑云諡忠壮而史云忠肅舊史作忠壮與碑¶
<pb:KR3h0070_WYG_065-27a>¶
合又碑云圗形戢武閣按唐史及諸書功臣圗形皆¶
云凌烟閣初余得河間元王碑圗形戢武意謂凌煙¶
先名戢武後改之耳今得斯碑亦同益知前言之不¶
謬二碑皆當時所立不應差誤也(金石録)¶
¶
　　公封褒國公時亦授金州刺史見舊唐書而新唐書¶
亦削之何也且史云志𤣥父偃師至郢州刺史碑云¶
散騎常侍益都縣開國公贈洪州都督八州諸軍事¶
諡信公碑云志𤣥從破薛舉劉武周(云　云)而史不書¶
<pb:KR3h0070_WYG_065-27b>¶
碑云諡忠壮舊史同而新史曰忠肅其剌謬不合如¶
此惜碑全者僅半尚未得詳考耳至如碑書撰俱無¶
名氏書法雖方整不無少遜崔安上李藥師碑然于¶
正書中時作一二筆分𨽻是六代遺習(石墨鐫華)¶
¶
　　唐國子祭酒孔頴達碑¶
¶
　　于志寧撰正書無姓名貞觀二十三年(金石録)¶
¶
　　唐太子左庶子于志寧撰不著書人名氏頴達字冲¶
逺冀州衛水人官至太子右庶子國子祭酒封曲阜¶
<pb:KR3h0070_WYG_065-28a>¶
公諡曰憲碑以貞觀二十一年立(集古録目)¶
¶
　　孔頴達碑于志寜撰其文磨滅然尚可讀今以其可¶
見者質於唐書列傳所闕者不載頴達卒時年夀其¶
與魏鄭公奉敕共修隋書亦不著又其字不同傳云¶
字仲達碑云字冲逺碑字多殘缺惟其名字特完可¶
以正傳之謬不疑以冲逺為仲達以此知文字轉易¶
失其真者何可勝數幸而因余集録所得以正其訛¶
舛者亦不為少也乃知余家所藏非徒玩好而已其¶
<pb:KR3h0070_WYG_065-28b>¶
益豈不博哉(六一題䟦)¶
¶
　　右唐孔頴達碑于志寧撰世傳虞永興書據碑云頴¶
達卒于貞觀二十一年世南之亡久矣然驗其筆法¶
盖當時之善書者規摹世南而為者也(金石録)¶
¶
　　孔祭酒碑世傳虞永興書非也冲逺之沒乃後伯施¶
十年豈非當時學永興法者書耶然筆勢遒媚亦自¶
可珍(東觀餘論)¶
¶
　　此碑于志寧撰不著書者名字其書全習虞永興而¶
<pb:KR3h0070_WYG_065-29a>¶
結法稍疎自非中唐以後人所辦黄長睿亦云世傳¶
為永興書非也祭酒沒後永興十年乃學永興法者¶
書也碑半沒土中據集古録已謂磨滅而摘其與史¶
傳不同者傳字仲達碑字冲逺碑與魏鄭公同修隋¶
書而傳不著傳又不著頴達卒時年夀今碑字冲逺¶
與修隋書事尚如新年夀字半泐隠隠可讀云貞觀¶
二十二年六月十八日薨春秋七十有五然則歐公所¶
有碑與今畧同數百年間豈無剥蝕之灾且昭陵諸¶
<pb:KR3h0070_WYG_065-29b>¶
碑多不可讀而孔公碑獨尚如此或公有功于六經¶
而&KR0294;神呵䕶之耶(石墨鐫華)¶
¶
　　唐贈太尉房𤣥齡碑¶
¶
　　碑缺不見書撰人姓氏考其字盖禇遂良書也𤣥齡¶
字喬清河人唐初官至司空梁國公贈太尉諡曰文¶
昭碑以貞觀中立碑缺不見年月(集古録目)¶
¶
　　右唐房𤣥齡碑文字磨滅斷續不可考究惟其名字¶
僅存其後題修國史河南公而名姓殘闕者禇遂良¶
<pb:KR3h0070_WYG_065-30a>¶
也按舊唐史云𤣥齡名喬字𤣥齡而新史乃云名𤣥¶
齡字喬今碑所書與新史合惟宰相世系表又云𤣥¶
齡名喬松者不知何據也(金石録)¶
¶
　　碑已泐僅存六百餘字禇河南正書結法與聖教序¶
同可寳也舊唐書諱喬字𤣥齡碑云諱𤣥齡字喬當¶
是以字行後復以名為字耳新唐書從碑(石墨鐫華)¶
¶
　　申公髙士亷塋兆記¶
¶
　　唐衛尉許敬宗撰趙模書髙儉字士亷渤海蓨人官¶
<pb:KR3h0070_WYG_065-30b>¶
至尚書右僕射申國公贈司徒諡文獻碑以貞觀二¶
十一年立(集古録目)¶
¶
　　右髙士亷塋兆記唐史及元和姓纂皆云士亷父名¶
勵而北史作勱今此碑與北史合盖唐史及姓纂轉¶
冩誤耳許敬宗撰趙模書模字畫甚工盖貞觀中太¶
宗命臨蘭亭序者(金石録)¶
¶
　　碑僅存三百餘字攷金石録許敬宗撰趙模書碑稱¶
公諱儉字士亷則公亦以字行但房公名喬字𤣥齡¶
<pb:KR3h0070_WYG_065-31a>¶
以字行而碑曰諱𤣥齡字喬歐陽公嘗以為疑云新¶
唐書房𤣥齡字喬以髙公塋兆記觀則喬果為字乎¶
此似未見房公碑者趙模在貞觀中以書名嘗與諸¶
葛貞臨蘭亭刻石者此書方整秀逸大類歐虞惜¶
不全見碑側題字數行亦半泐其一云㑹昌四年¶
五月四日六代孫尚書左丞元裕拜(云　云)塋所其一¶
云六代孫正議大夫行給事中上柱國渤海縣開國¶
男食邑三百户賜紫金魚袋少逸(云　云)謹附名題¶
<pb:KR3h0070_WYG_065-31b>¶
于碑側㑹昌四年五月十五日按唐史稱元裕少逸¶
相代兄弟迭䖏禁中又曰㑹昌中少逸為給事中¶
然則此正兄弟相代時也而史不書少逸封爵且又¶
不言二人為士亷後唐世重氏族豈其譜逸耶二人¶
立朝亦非沒沒者非此㡬令申公不得有其孫矣(石墨鐫華)¶
¶
　　光禄大夫豆盧寛碑¶
¶
　　唐贈并州都督豆盧寛碑門下侍郎李義府撰正¶
書不著名氏寛字(缺)恕位至光禄大夫封茂國公贈并¶
<pb:KR3h0070_WYG_065-32a>¶
州都督諡曰定碑以永徽中立在昭陵(集古録目)¶
¶
　　李義府撰正書無姓名永徽元年六月(金石録)¶
¶
　　寛欽望祖也髙祖改其姓為盧氏永徽中復姓豆盧¶
氏有子懐譲尚萬春公主又有子仁業即欽望父也¶
史不為立傳但附見欽望傳中碑已殘泐僅數十字¶
無從考其始末幸碑額亡恙知為寛碑正書精健有¶
法而無名氏撰者據金石録為李義府(石墨鐫華)¶
¶
　　尚書張後𦙍碑¶
¶
<pb:KR3h0070_WYG_065-32b>¶
　　正書無書撰人姓名顯慶二年十二月(金石録)¶
¶
　　唐李義甫撰正書無姓名顯慶三年三月立在昭陵(復齋碑録)¶
碑額題故禮部尚書碑已殘其可讀者有云故金紫¶
光禄大夫張𦙍有云二十三年除散騎常侍出陪鸞¶
輅有第四子巽第六子小師並早亡第五子律師泗¶
州司馬(云　云)攷唐書儒學傳有張後𦙍即其人而碑¶
云張𦙍豈字後𦙍耶舊史無字而新唐書曰字嗣¶
宗然則後字衍耶碑書撰俱無姓氏書法精健是得河¶
<pb:KR3h0070_WYG_065-33a>¶
南之支流而開平原之門户者(石墨鐫華)¶
¶
　　汾隂公薛収碑¶
¶
　　于志寜撰正書無姓名永徽六年八月(金石録)¶
¶
　　唐于志寜撰撰書人不見名氏收位至天䇿府記室¶
太常卿定州刺史諡曰獻碑多漫滅志寜官爵收字¶
及鄉里𦵏之年月皆不可見(集古録目)¶
¶
　　右唐薛收碑文字殘缺其可讀䖏以唐史校之無甚¶
異同惟收之卒諡曰懿而史不書耳又收之子元超¶
<pb:KR3h0070_WYG_065-33b>¶
據唐書及此碑皆云名元超而楊烱盈川集載烱所¶
為元超行状乃云名振字元超盖唐初人多以字為¶
名耳(金石録)¶
¶
　　此碑殘缺存者數十字耳碑額題太常卿汾隂獻公¶
據史永徽間贈太常卿而不書諡見史之佚者多也¶
碑書法亦類王知敬趙模而無名氏撰者據金石録¶
為于志寧(石墨鐫華)¶
¶
　　唐贈司空魏鄭公碑¶
¶
<pb:KR3h0070_WYG_065-34a>¶
　　太宗御製并行書貞觀十七年正月(金石録)¶
¶
　　唐太宗御製并書徴字𤣥成鉅鹿曲陽人位至太子¶
太師贈司空諡曰文貞碑以貞觀十七年正月立(集古¶
録目)¶
¶
　　唐太子少師崔敦禮碑¶
¶
　　中書令崔安禮碑于志寧撰正書無姓名顯慶元年¶
十月(金石録目)¶
¶
　　唐尚書左僕射于志寧撰太常少卿于立政書敦禮¶
<pb:KR3h0070_WYG_065-34b>¶
博陵人位至太子少師侍中中書令固安縣公諡曰¶
昭據唐書敦禮字安上而此碑云君諱安上字敦禮¶
又曰本名元禮武徳二年勅改為敦禮前後自相乖¶
誤當以敦禮為正碑以顯慶元年十月立(集古録目)¶
¶
　　右唐崔敦禮碑按新唐史列傳云敦禮字安上而宰¶
相世系表則云名安上字敦禮今此碑所書與表合¶
然舊史及碑皆言敦禮本名元禮髙祖為改名焉其¶
孫競墓誌亦云名敦禮盖疑其以字行耳又世系表¶
<pb:KR3h0070_WYG_065-35a>¶
其末載崔氏為宰相者二十餘人而獨不著敦禮乃¶
其闕漏也(金石録)¶
¶
　　此碑久仆少傳于世余起而搨之有千餘字于志寜¶
撰文名氏尚存據金石録無書者姓氏而書法方整¶
圎健與王知敬書李衛公碑如出一手或當是知敬¶
書金石畧以為于立政書末知是否崔公先名元禮¶
髙祖改敦禮字安上金石録目曰崔安禮誤(石墨鐫華)¶
¶
　　唐贈司徒李靖碑¶
¶
<pb:KR3h0070_WYG_065-35b>¶
　　唐侍中許敬宗撰直𢎞文館王知敬書靖字藥師隴¶
西成紀人官至右僕射衛國公贈司徒諡曰景武碑¶
以顯慶三年五月立(集古録目)¶
¶
　　唐衛國公李靖碑顯慶三年許敬宗撰唐初承陳¶
隋文章衰敝之時作者務以浮巧為工故多失其事¶
實不若史傳為詳惟其官封頗備史云為撫慰使而¶
碑云安撫使其義無異而後世命官多襲古號盖靖¶
時未嘗有撫慰使也由是言之不可不正又靖為刑部¶
<pb:KR3h0070_WYG_065-36a>¶
尚書時以本官行太子左衛率其封衛國公也授濮¶
州刺史盖太宗以功臣為世襲刺史後雖不行皆史¶
宜書其餘畧之可也故聊志之(集古録)¶
¶
　　右唐李靖碑集古録云靖之封衛國公也授濮州刺¶
史盖太宗以功臣為世襲刺史後雖不行史冝書而¶
不書者闕也余按新史長孫無忌傳載無忌以下授¶
世襲刺史者凢十四人姓名具存盖其事已見于他¶
傳則于本傳似不必重載也(金石録)¶
¶
<pb:KR3h0070_WYG_065-36b>¶
　　唐李衛公靖碑碑下半磨泐上半完好考金石録為¶
許敬宗撰王知敬書知敬書在當時固自知名評者¶
謂與房𤣥齡殷仲容伯仲余觀此碑遒美直是歐陽¶
率更虞永興之匹敵也歐陽永叔謂碑云為安撫使¶
史云為撫慰使碑靖為刑部尚書時行太子左衛率¶
封衛國公時授濮州刺史酧其爵邑子孫承嗣後雖¶
不行皆史宜書余考前二事誠如歐公但舊唐書傳有¶
改封衛國公授濮州刺史仍令代襲例竟不行等語¶
<pb:KR3h0070_WYG_065-37a>¶
宋祁修新唐書削之但曰改衛國公耳歐公正與宋¶
公同事何得云宜書不書也且舊史云本名藥師碑¶
與新史皆作字藥師公又有弟名客師豈先名藥師¶
后改曰靖而以藥師為字耶(石墨鐫華)¶
¶
　　唐贈司徒尉遲恭碑¶
¶
　　唐中書舎人許敬宗撰不著書人名氏恭字敬徳河¶
南洛陽人官至開府儀同三司鄂國公贈司徒并州¶
都督諡曰忠武碑以顯慶四年三月立(集古録目)¶
¶
<pb:KR3h0070_WYG_065-37b>¶
　　正書無姓名許敬宗撰顯慶四年三月(金石録)¶
¶
　　蘭陵長公主碑¶
¶
　　李義府撰正書無姓名顯慶四年十月(金石録)¶
¶
　　唐吏部尚書兼知中書門下事李義府撰慶州刺史¶
駙馬都尉竇懐哲書公主名淑字麗真太宗之第十¶
九女碑以顯慶四年十月立(集古録)¶
¶
　　右唐蘭陵長公主碑李義府撰據唐書列傳公主太¶
宗第十二女而碑云第十九女盖傳誤也(金石録)¶
¶
<pb:KR3h0070_WYG_065-38a>¶
　　蘭陵公主太宗第十九女名淑字麗貞駙馬都尉慶¶
州諸軍事使持節慶州刺史扶風竇懐悊太穆皇后¶
孫銀青光禄大夫上柱國竇徳素子也史書竇氏二¶
十餘人無徳素名而公主傳但言悊為太穆皇后族¶
子而已此碑亦可以備史之闕撰者據金石録為李¶
義甫無書者名姓而方整勁㧞亦歐虞之流亞也(石墨¶
鐫華)¶
¶
　　唐右驍衛大将軍阿史那忠碑(集古録作薛忠碑)¶
¶
<pb:KR3h0070_WYG_065-38b>¶
　　不著書撰人姓名忠字義節京兆萬年人唐上元中¶
位至右衛大将軍贈鎮軍大将軍諡曰貞碑以上元¶
二年十月立(集古録目)¶
¶
　　正書無書撰人姓名上元二年十二月(金石録)¶
¶
　　右唐阿史那忠碑唐書列傳云忠尚宗室女定㐮縣¶
主始詔姓弥著史今此碑當時所立題云阿史那府¶
君之碑而元和姓纂亦云阿史那氏開元中改為史¶
疑傳誤也唐太宗親撥隋亂即位未㡬遂致太平其¶
<pb:KR3h0070_WYG_065-39a>¶
好賢樂善盖出天性故一代豪傑皆樂為之用如忠¶
之徒出扵降虜亦皆立勲本朝著名後代雖云太宗¶
天姿英睿絶人甚逺至於輸忠盡節衆賢之助亦多¶
矣嗚呼盛哉(金石録)¶
¶
　　碑偶缺其姓㳺師雄作昭陵圗乃以為薛國忠而歐¶
陽公亦以為薛國忠也今以碑傳參考碑云出光四¶
禁入掌六師屬東户之昌辰䖏北軍之重任一居軒¶
禁四十八年而傳云阿史那忠字義節蘓尼失之子¶
<pb:KR3h0070_WYG_065-39b>¶
也以功擢左屯衛将軍尚宗室女定㐮縣主始詔姓¶
(缺)　　封薛國公(寳刻叢編)¶
¶
　　碑泐其存者稍倍于豆盧寛碑亦以額識之而書法¶
更勁㧞在永興河南間惜撰書者俱無名氏可攷耳¶
(石墨鐫華)¶
¶
　　唐中書令馬周碑¶
¶
　　殷仲容八分書許敬宗撰上元元年十二月(金石録)¶
¶
　　此碑在大道傍周墓前殘缺為甚存者僅四百餘字¶
<pb:KR3h0070_WYG_065-40a>¶
非篆額字存㡬不知為馬周碑今摩碑者多不摩額¶
是一恨也㩀金石録許敬宗撰殷仲容書仲容名書¶
此碑分𨽻有法雖存者少亦足以觀矣(石墨鐫華)¶
¶
　　唐贈太常卿禇亮碑¶
¶
　　八分書無書撰人姓名髙宗時立年月殘缺¶
¶
　　書撰人名氏皆缺文為𨽻書亮字希眀河南陽翟人¶
仕至散騎常侍𢎞文館學士贈太常卿諡曰康碑以¶
貞觀中立(集古録目)¶
¶
<pb:KR3h0070_WYG_065-40b>¶
　　右唐禇亮碑唐書云亮杭州錢塘人而碑云晉南遷¶
家于丹陽按元和姓纂自有錢唐禇氏與亮族系不¶
同唐史盖失之(金石録)¶
¶
　　亮遂良父也由陳入隋由隋入唐八十八卒碑已殘¶
闕不可詳考分𨽻與馬周碑如出一手疑亦殷仲容¶
書遂良能書非仲容輩恐不得汚其父碑也(石墨鐫華)¶
¶
　　唐英公李勣碑¶
¶
　　髙宗撰并行書儀鳯二年十月(金石録)¶
¶
<pb:KR3h0070_WYG_065-41a>¶
　　右唐李勣碑按唐史太宗屬疾出勣為疊州都督髙¶
宗立召授檢校洛州刺史今以碑考之其除洛州乃¶
在太宗朝髙宗即位授開府儀同三司耳又新舊史¶
皆云勣年八十六而碑云年七十六碑髙宗自撰其¶
所書官爵年夀皆可信不疑也(金石録)¶
¶
　　公陪𦵏昭陵碑文髙宗製并書行草神逸機流後半¶
尤縱横自如良由文皇蔵右軍墨蹟如蘭亭之類極¶
夥故其父子青宫萬機之暇一意模倣以至此也碑¶
<pb:KR3h0070_WYG_065-41b>¶
首御製御書四字大類禇登善余曽至碑下見碑髙¶
大過房杜諸臣豈以陛下家事之一言而為是以報¶
之耶(石墨鐫華)¶
¶
　　唐莒公唐儉碑¶
¶
　　行書無書撰人姓名開元二十九年二月¶
¶
　　此碑在昭陵東南最逺而地僻故傳者極少余至其¶
下摹一紙真行書輕圎秀勁卓然名家惜無姓字攷¶
舊史官為立碑碑雖殘缺後有夫人河南元氏又有¶
<pb:KR3h0070_WYG_065-42a>¶
皇唐開元廿年等字或開元時始建碑耶似不可¶
曉(石墨鐫華)¶
¶
　　唐姜遐斷碑¶
¶
　　遐者謩之孫行本之子史但附兄簡傳云弟柔逺美¶
姿容善敷奏則天時至左鷹揚衛将軍通事舎人内¶
供奉寥寥數語亦不云名遐遐之子即姜皎而撰書¶
遐碑者乃簡之子晞代簡襲行本爵為郕國公者也¶
書全法登善而結小弱碑上段已亡止有下一段棄¶
<pb:KR3h0070_WYG_065-42b>¶
墓側余摹而録之按㳺景叔刻昭陵圗止有姜確墓¶
確行本名史亦云行本陪𦵏昭陵而俱不及柔逺何¶
也(石墨鐫華)¶
¶
　　姜晞秦州上邽人謩孫嗣郕國公開元初左散騎¶
常侍見舊唐書¶
¶
　　唐許洛仁碑¶
¶
　　洛仁附見許世緒傳末數語碑載甚詳但半泐不可¶
讀正書極似隋賀若誼碑方整有之而勁㧞則當逺¶
<pb:KR3h0070_WYG_065-43a>¶
遜顔平原(石墨鐫華)¶
¶
　　唐左監門将軍王君碑¶
¶
　　碑書勁健可録額題左監門将軍王君而多泐其存¶
者有云武徳九年授内侍有云貞觀四年遷右監門¶
将軍進爵為公有云尋加正議大夫内侍如故有云¶
吐谷渾據龍沙有云又出使吐蕃有云二十二年遷使¶
持節(云)云其人盖宦官而曽與李衛公同征吐谷¶
渾者也碑缺其名而史亦不書當是唐初尚無觀¶
<pb:KR3h0070_WYG_065-43b>¶
軍容使之權耳(石墨鐫華)¶
¶
　　唐将軍張阿難碑¶
¶
　　碑書大似李衛公碑殘泐特甚中有云内侍汶江縣¶
開國侯張阿難又有云銀青光禄大夫内侍汶江縣¶
開國侯張又有云勇冠三軍掃定河汾等語其人盖¶
宦官而云勇冠三軍得無溢美乎唐初開國宦寺為¶
公侯魚李之禍兆矣(石墨鐫華)¶
¶
　　唐乙速孤昭祐碑¶
¶
<pb:KR3h0070_WYG_065-44a>¶
　　苖仲容撰釋行滿書載初元年(金石録)¶
¶
　　乙速孤神慶碑𢎞文館學士苖仲容撰神慶唐初仕¶
三衛髙宗時為太子右虞候副率以卒乙速孤氏在¶
唐無顯人惟以其姓見扵當時者神慶一人而已元¶
和姓纂但云代人隨魏南徙而已其叙神慶世次又¶
多闕繆而此碑所載頗詳云其先王氏太原人(有闕文)¶
代祖顯為後魏驃騎大将軍賜姓乙速孤氏遂為京¶
兆醴泉人曽祖貴隋和州刺史和仁郡公祖安隋益¶
<pb:KR3h0070_WYG_065-44b>¶
州都督父晟唐驃騎将軍乙速孤氏世無可稱而其¶
姓出代北莫究其詳惟見於此碑者可以補姓纂之畧¶
以備考求故特録之(集古録)¶
¶
　　昭祐名仁慶本姓王氏太原人五代祖顯魏驃騎大¶
将軍賜姓乙速孤遂為京兆醴泉人曽祖貴隋和州¶
刺史和仁郡公祖安益州都督父晟唐驃騎将軍代¶
有顯人神慶髙宗時為太子右虞候副率檢校左領¶
軍将軍上柱國以卒史不立傳且不復姓王氏不可曉¶
<pb:KR3h0070_WYG_065-45a>¶
碑苖神客撰釋行滿書書亦勁健有法然不及王知¶
敬趙模諸人(石墨鐫華)¶
¶
　　唐乙速孤行儼碑¶
¶
　　劉憲撰白義晊八分書開元十三年二月(金石録)¶
¶
　　行儼字行儼神慶子也墓相去不十餘步二碑並峙¶
余皆摩之而因以知神慶尚有子行儼仕為右武衛¶
将軍也碑為劉憲撰白義晊分書書亦跳㧞宜居韓¶
蔡之亞攷歐陽公有神慶碑而未見行儼碑且前碑¶
<pb:KR3h0070_WYG_065-45b>¶
五代祖五字甚眀而公以為闕文或所見偶闕本耳¶
(石墨鐫華)¶
¶
　　右昭陵諸碑金石文字記載虞公温彦博㐮公段志¶
𤣥國子祭酒孔頴達梁公房𤣥齡芮公豆廬寛尚書¶
張後𦙍衛公李靖蘭陵長公主許洛仁薛公那阿史¶
那忠英公李勣中書令馬周申公髙士亷散騎常侍¶
禇亮右武衛大将軍乙速孤行儼等十五碑潘耒補¶
遺又増崔敦禮姜遐張阿難汾隂公薛收等四碑¶
<pb:KR3h0070_WYG_065-46a>¶
潘耒曰昭陵陪𦵏者百六十五人今存者僅十九碑¶
記中載其十五惟遺此碑先師所録必目覩其碑與¶
收得拓本者非然則置之盖其慎也¶
¶
¶
¶
¶
¶
<pb:KR3h0070_WYG_065-46b>¶
¶
¶
¶
¶
¶
¶
¶
¶
　　六藝之一録卷六十六¶
¶

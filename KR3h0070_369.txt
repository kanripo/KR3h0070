# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.412248
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 369
<pb:KR3h0070_WYG_369-1a>¶
　　欽定四庫全書¶
¶
　　六藝之一録續編卷五　　　錢唐倪濤撰¶
¶
　　石刻¶
¶
　　錢塘吳焯尺鳬武林石刻題跋¶
¶
　　司馬池周騤錢聿石再寳陳嘉謨謝景伯馬元¶
康同㳺此寺康定元年中秋二十四日元翼題¶
(右刻在龍華寺)¶
¶
　　咸淳臨安志龍華寺為吳越錢王之瑞蕚園開運二年¶
<pb:KR3h0070_WYG_369-1b>¶
王𢎞佐舍為寺造傅大士塔宋真宗大中祥符元年改¶
名龍華寳乘院後建司馬温公祠堂相傳兵部公為守¶
時温公常來省侍今寺内有兵部題名即此段摩崖是¶
也考郡守表仁宗寳元二年八月池自知同州為兵部¶
郎中來知杭州明年為康定元年因兩浙轉運使江鈞¶
張從革之劾九月降知虢州是公守杭凡一年案本傳¶
池字和中自言晉朝後居夏縣中第初授永寜主簿歴¶
建徳郫縣尉調鄭州防禦判官知光山縣改秘書省著¶
<pb:KR3h0070_WYG_369-2a>¶
作佐郎監安豐酒税徙知小溪縣辟知河南府司録叅¶
軍進通判留守司因薦為羣牧判官除開封府推官即¶
罷知耀州擢利州路轉運使知鳳翔府累遷尚書兵部¶
員外郎兼侍御史更户部度支鹽鐵副使擢天章閣待¶
制知河中府徙同州又徙杭州降知虢州徙晉州卒此¶
公歴官之終始守杭日已遷待制非復兵部郎矣温公¶
傳稱寳元初中進士甲科年甫冠除奉禮郎因池在杭¶
求簽蘇州判官事以便親許之此志所云温公常來省¶
<pb:KR3h0070_WYG_369-2b>¶
侍是已考池之去杭傳言其性簡易剸劇非所長不知¶
吳俗以是譏謗聞朝廷轉運使江鈞張從革劾其决事¶
不當十餘條及稽留徳音遂降虢州適吏有盗官銀稱¶
為鈞償私費又有私物盗税為從革之姻或謂可以此¶
舉劾池不肯人稱長者此正公守杭時事怨不修報宜¶
乎司馬氏之有後也公僅傳其行色絶句一篇其他著¶
作不㮣見守杭日有論兩㳺不宜添置弓手狀詳叙吳¶
越風俗係温公代作見於傳家集雖温公有題先公遺¶
<pb:KR3h0070_WYG_369-3a>¶
文記考諸簿録並無遺文傳世覩此題名亦猶荆山片¶
玉得見者幸矣惜乎周騤以下諸名皆莫之考然觀司¶
馬公為人其取友必端矣¶
¶
　　蘇軾王瑜楊傑張璹同㳺龍華元祐五年嵗次¶
庚午三月二日題(右刻在龍華寺)¶
¶
　　坡公題名吾杭凡數處登雲靈鷲韜光龍泓字跡久湮¶
没石屋幸存乃黨錮時鐫去後人重刻者惟此段摩崖¶
雖經剥蝕猶然舊跡校之表忠碑書法大有間矣案公¶
<pb:KR3h0070_WYG_369-3b>¶
年譜元祐四年三月自龍圖閣學士知杭州六年六月¶
召還題名之嵗公年五十五是嵗方濬湖有開西湖狀¶
及論髙麗僧統義天進金塔事而此題名之楊傑字次¶
公無為人以郎官奉詔伴髙麗僧㳺錢塘見于公送傑¶
詩序而傑撰龍井寺記亦叙其事此公所謂無為子以¶
王事而從方外之樂者是也傑本傳但言元祐中為禮¶
部貟外郎出知潤州除兩浙提㸃刑獄卒曽不言因髙¶
麗出使事是亦史家之闕已瑜字中玉洛陽人璹字全¶
<pb:KR3h0070_WYG_369-4a>¶
翁安陸人又見坡公龍井題名載在咸淳臨安志考公¶
詩有連日與王中丞張全翁㳺湖上之作約在是年而¶
詩有明朝寒食之句却是三月初之時其云故應千頃¶
池養此一雙鵠二人殊不凡是又不獨得其人亦可想¶
見當年從㳺樂事而余上下千年為之考證殊可自喜¶
苐志載韜光大麥嶺題名並同此姓名麥嶺與此時日¶
亦同而此段志中不載而麥嶺之題實無嵗月緫因公¶
書多半銷毁後人摹倣盡失其真試觀此書嶽嶽英氣¶
<pb:KR3h0070_WYG_369-4b>¶
動人習蘇家法者鑒之¶
¶
　　慶元二年二月十四日春分祀髙禖括蒼何澹¶
以同知樞宻院事充初獻齋宿於龍華　慶元¶
三年二月二十六日春分澹以叅知政事復充¶
髙禖初獻齋宿　慶元四年九月祀上帝臨海¶
謝深甫以知樞宻院事兼叅知政事充初獻齋¶
宿於寺　慶元五年二月十八日春分禖祀澹¶
以叅知政事充初獻齋宿　慶元六年孟夏望¶
<pb:KR3h0070_WYG_369-5a>¶
日雩祀上帝澹深甫以右丞相充初獻齋宿¶
五月十六日禱雨祀上帝深甫充初獻　慶元¶
六年冬日至祀上帝長樂陳自强簽書樞宻院¶
事充初獻齋宿　嘉泰元年二月八日春分禖¶
祀澹以知樞宻院事兼叅知政事充初獻齋宿¶
　嘉泰元年雩祀上帝深甫充初獻齋宿　五¶
月十八日禱雨祀上帝深甫充初獻齋宿　嘉¶
泰二年四月雩祀上帝自强以叅知政事兼知¶
<pb:KR3h0070_WYG_369-5b>¶
樞宻院事充初獻齋宿　嘉泰二年九月九日¶
同知樞宻院事袁説友以秋季祀上帝齋宿扵¶
此　嘉泰癸亥四月壬子簽書樞宻院事廣都¶
費士寅齋宿以雩祀上帝充初獻也　開禧初¶
元二月二十三日祀髙禖廣陵張巖以叅知政¶
事充初獻齋宿龍華寺　開禧初元四月十一¶
日雩祀上帝吳越錢象祖以叅知政事兼同知¶
樞宻院事充初獻齋宿龍華寺　開禧元年九¶
<pb:KR3h0070_WYG_369-6a>¶
月八日祀上帝自强以右丞相充初獻齋宿¶
開禧二年孟夏雩祀上帝自强充初獻齋宿¶
開禧二年長至日祀昊天上帝眉山李璧以叅¶
知政事充初獻齋宿龍華　開禧三年正月初¶
四日上辛祈榖自强充初獻齋宿(右刻在龍華寺)¶
¶
　　右皆宋寜宗朝宰相何澹字自然龍泉人謝深甫字子¶
肅臨海人陳自强字勉之閩縣人張巖字肖翁潮州人¶
李璧字季章眉州人史皆有傳袁説友自題建安别見¶
<pb:KR3h0070_WYG_369-6b>¶
題名紹熙三年知臨安府咸淳志郡守表稱安吉州人¶
不知何據錢象祖以慶元元年知臨安府志稱台州人¶
武肅王裔也方是時韓侂胄弄權僉人附麗而起如自¶
强才四年以選人登樞府貪鄙不堪後至籍没死貶所¶
他如澹作心在南園之書巖受朋姦誤國之劾一以早¶
退得免一以主恩見原其不幾扵自强者幸爾獨惜深¶
甫平生力學為考官文士盡得入氷衡為給事禁庭不¶
敢希恩澤妄人余嚞請誅偽學深甫擲其書欲奏譴之¶
<pb:KR3h0070_WYG_369-7a>¶
殆亦能自立者矣何至一附𠈁胄遂劾罷陳傅良請逐¶
趙汝愚晚節不終操守盡喪又如璧希開邊之㫖遂草¶
出師之詔其詆秦檜和議非公心即助彌逺誅姦亦反¶
復幸有西山銘辭與申衷曲雁湖傳集洵屬文人象祖¶
無専傳見扵璧傳者稱其沮開邊之議以得罪去後復¶
與彌逺同相碌碌無所短長説友士寅雖登政地徒伴¶
中書史傳闕之有由然矣余嘗觀古來清流之禍漢之¶
黨錮宋之學禁始扵君子之嫉邪終快小人之私憤然¶
<pb:KR3h0070_WYG_369-7b>¶
志節由之而衰國歩亦因之而改正行國之綱也善言¶
國之紀也綱隳而紀弛事棼而亂作論一朝邪正各從¶
其朋論一人終始亦異其轍覩諸題名核之史傳遺名¶
不滅行跡愈彰於此觀之良可慨已¶
¶
　　紹熈五年冬至簽書樞宻院事豫章京鏜祀上¶
帝齋宿扵寺　慶元改元季秋鏜以知樞宻院¶
事再齋宿扵此　二年孟夏雩祀上帝鏜以右¶
丞相充初獻仍齋宿扵此　三年鏜以右丞相¶
<pb:KR3h0070_WYG_369-8a>¶
充雩祀初獻齋宿於此　五年四月鏜復齋宿¶
於此仍以右丞相充初獻　六年春分祀髙禖¶
鏜復以右丞相充初獻齋宿於此　慶元四年¶
冬至日祀昊天上帝永嘉許及之以同知樞宻¶
院事充初獻　慶元五年九月十二日祀上帝¶
同知樞宻院事許及之充初獻(右刻在龍華寺)¶
¶
　　紹熙五年七月甲子寜宗受禪宰輔年表是年九月壬¶
申京鏜以刑部尚書除端明殿學士簽書樞宻院事十¶
<pb:KR3h0070_WYG_369-8b>¶
二月庚午除叅知政事明年慶元元年四月己未除知¶
樞宻院事二年正月庚寅進右丞相三年迄五年鏜獨¶
相六年閏二月庚寅除少傅左丞相封冀國公八月丁¶
酉卒許及之以慶元四年八月丙子自吏部尚書除同¶
知樞宻院事六年六月戊申以母喪去位嘉泰二年十¶
一月庚戌復除叅知政事三年五月戊寅除知樞宻院¶
事四年四月甲辰罷時以開邊降兩官泉州居住卒案¶
禮志祀典領扵太常嵗之大祀正月上辛祈榖孟夏雩¶
<pb:KR3h0070_WYG_369-9a>¶
祀季秋大享明堂冬至圜丘祭昊天上帝又云冬至圜¶
丘夏至方丘然太祖乾徳元年十一月合祭天地於圜¶
丘元祐郊祀天地皆合祭亦有冬至不祭改用正月上¶
辛者惟雩祀緫以四月蓋為百榖祈膏雨也左傳龍見¶
而雩注角亢見時周之六月即夏之四月此舞雩之義¶
荀子曰天旱而雩爾雅螮蝀為雩郭注云虹也然則雩¶
祀斷扵四月自古為然與冬至之祀上帝並云祀也又¶
禮志慶厯中太常請皇帝獻天地配帝用爵初獻以匏¶
<pb:KR3h0070_WYG_369-9b>¶
亞以木今云充初獻者光寜之間皇帝未嘗親郊故以¶
宰相攝事然踐君之位代君之儀未可云充也本傳鏜¶
字仲逺豫章人金人來問弔鏜為報謝使金制宴使臣¶
例用樂鏜以國喪請免宴撤樂遺書極言其不可金人¶
以甲士露刃廹之不從卒如其請及當國謟事韓侂胄¶
排斥道學史言其節操盡喪及之字深甫永嘉人亦事¶
𠈁胄者然鏜頗負文望及之分書二段絶佳鄭寅之論¶
云隸以規為方此書實盡之而書家不録何也¶
¶
<pb:KR3h0070_WYG_369-10a>¶
　　慶元六年八月吏部尚書建安袁説友四以奏¶
告齋宿於此(右刻在龍華寺)¶
¶
　　宋寜宗在位之六年時光宗為太上皇以是年是月大¶
行本紀書是月庚寅以太上皇違豫赦畧不書祭告攷¶
孝宗本紀淳熙十四年十月辛未以太上皇不豫赦癸¶
酉分遣羣臣禱於天地宗廟社稷則因疾致禱固宋朝¶
家法本紀但書赦而失奏告此史家之漏也再攷宋制¶
歳祀上帝者四春祈夏雩秋饗冬報並皆遣官行禮此¶
<pb:KR3h0070_WYG_369-10b>¶
國之常儀史故不特書今題云四以奏告惟是月為太¶
上致禱其三大抵為嵗祀而至耳何以言之説友之為¶
吏部尚書當在慶元四年八月本紀於是月書以吏部¶
尚書許及之為同知樞宻院事慶元盡六年即接嘉泰¶
本紀書嘉泰二年八月以吏部尚書袁説友同知樞宻¶
院事是則及之既遷説友繼之而自慶元四年至六年¶
國家無大奏告事故斷其為歳祀而至雖説友扵史無¶
傳是可推而擬之也從來碑版之文每補史家之訛漏¶
<pb:KR3h0070_WYG_369-11a>¶
即此題名可證又咸淳志載光宗紹熙三年説友知臨¶
安府四年除户部侍郎罷府事注云説友安吉州人而¶
此云建安可訂志中書籍之誤説友著述無傳惟播芳¶
大全載其浙東提舉到任謝表有云曽下下之考而未¶
書廼皇皇者華而遽遣屬辭甚工又可知其嘗官浙東¶
云¶
¶
　　淳熙八年閏月甲午駕幸玉津園王希吕韓彦¶
直閻蒼舒鄭丙(缺)煇王佐施師㸃趙汝恭孟經¶
<pb:KR3h0070_WYG_369-11b>¶
葉翥賈選木待問宇文价以扈從至此¶
¶
　　右題名凡十三人王希吕字仲行又字仲衡宿州人淳¶
熙五年由江西轉運副使入為起居郎除中書舍人給¶
事中至吏部尚書韓彦直字子温蘄王子乾道中自鄂¶
州都統制匄歸文班歴任尚書爵至蘄春郡公淳熙二¶
年曽知臨安府鄭丙字少融長樂人積官吏部尚書終¶
端明殿學士史槩不著遷除嵗月未知是年所居何官¶
施師㸃字聖與上饒人淳熙八年權禮部侍郎除給事¶
<pb:KR3h0070_WYG_369-12a>¶
中十年除簽書樞宻院事尋叅知政事右四人宋史有¶
傳王佐紹興十八年進士及第咸淳臨安志佐以淳熙¶
七年十一月除試工部尚書兼知臨安府十年罷然則¶
是年官職之可考者惟師㸃之給事中與佐之京尹而¶
已本紀葉翥以慶元二年四月由吏部尚書簽書樞宻¶
院事四年七月罷賈選以淳熙九年十一月使金賀生¶
辰宇文价名見師㸃傳苐稱金使館伴與選並不書官¶
木待問永嘉人隆興元年進士及第嘉泰二年知禮部¶
<pb:KR3h0070_WYG_369-12b>¶
貢舉有御札見咸淳志西湖志云待問字應之洪邁壻¶
記孝宗論木姓始子貢之語今自題曰韞之西湖志之¶
誤周益公加食邑待問草制除樞宻使价草制並見南¶
宋相眼二人皆直玉堂者也閻倉舒蜀人官至侍郎見¶
朱氏詞綜亦能書見南邨書史趙與恭見宗室世系表¶
可攷者凡得十一人諸人之中師㸃有聲嘗與周益公¶
奏秦檜誤國為相日訪搜人才置夾袋中使金不辱君¶
命傳稱著有易説史識文獻通考題正憲集七十卷彦¶
<pb:KR3h0070_WYG_369-13a>¶
直以貴胄在鄂州有功上疏乞追貶誣䧟岳家事者嘗¶
摭本朝事著水心鏡緫一百六十七卷之二人者賢巳¶
鄭丙阿附王淮以芘唐仲友與朱子為難遂致顯黜道¶
學慶元學禁丙實倡之史不掩其美惡覩此題名而賢¶
奸判然可鑒也本紀扵㳺幸諸園皆書此獨闕如史家¶
之漏又扵是年兩書九月以甲子廵之當是九月為閏¶
玉津園地近圜壇講燕射之所淳熙元年孝宗御製七¶
言詩皇太子及羣臣賡和右丞相曽懐有記刻石園中¶
<pb:KR3h0070_WYG_369-13b>¶
今碑記汔無一存惟此數段摩崖在蒼雲翠篠中並得¶
拓出亦可想見南渡衣冠盛事云¶
¶
　　淳熙丁未季春甲子駕幸玉津園蕭燧韓彦直¶
宇文价洪邁葛邲蔣繼周葉翥韓彦質王信陳¶
居仁李岷陳賈章森顔師魯劉國瑞胡晉臣扈¶
從至此(右刻在龍華寺)¶
¶
　　宋孝宗淳熙十四年嵗在丁未本紀書是年三月甲子¶
幸玉津園即此題名時也宰輔年表是時王淮周必大¶
<pb:KR3h0070_WYG_369-14a>¶
為相十五年蕭燧除叅知政事十六年葛邲除同知樞¶
宻院事明年光宗紹熙元年邲進叅知政事胡晉臣除¶
簽書樞宻院事四年邲拜右丞相紹熙盡五年明年寜¶
宗慶元建元二年葉翥除簽書樞宻院事自丁未迄丙¶
辰凡十年間登揆席者四人亦盛事也韓彦直彦質蘄¶
王之子洪邁忠宣公子皆能世其家王信陳居仁史稱¶
良吏顔師魯史稱法宋璟以上除翥與彦質外史並有¶
傳陳賈攻道學時林栗劾朱子太常博士葉適論栗襲¶
<pb:KR3h0070_WYG_369-14b>¶
王淮鄭丙陳賈之説妄廢正人是賈固僉壬之流也章¶
森因議髙宗配饗請用張浚岳飛雖不從其議是森亦¶
能持論者二人見本紀中宇文价僅見金使館伴事諸¶
公字與諡之可攷者燧字照鄰諡正肅彦直字子温邁¶
字景盧諡文敏邲字楚輔諡文定信字誠之居仁字安¶
行師魯字幾聖諡定肅晉臣字子逺諡文靖籍之可攷¶
者燧為臨江軍彦直彦質為延安邁為鄱陽邲為吳興¶
信為麗水居仁為興化軍師魯為龍溪晉臣為蜀州官¶
<pb:KR3h0070_WYG_369-15a>¶
位之可攷者自四執政外彦直工部尚書爵蘄春郡公¶
淳熙二年曽知臨安府三日邁端明殿學士彦質淳熙¶
十年除太府卿知臨安府十一年罷十三年除試兵部¶
侍郎復知臨安府十四年加工部尚書十五年除徽猷¶
閣直學士罷尹予宫觀信官浙東安撫使加煥章閣待¶
制居仁曽官華文閣直學士賈淳熙十四年官右諫議¶
大夫森淳熙十五年官吏部侍郎師魯官吏部尚書龍¶
圖閣直學士右十六人可攷者已十有三名之最著者¶
<pb:KR3h0070_WYG_369-15b>¶
邁有野處類藁容齋五筆夷堅志傳稱邲有文集二百¶
卷詞業五十卷然未之見也信有是齋集出守武昌撰¶
武昌志居仁有奏議制稿亦未見惟咸淳志中得邲文¶
數篇及賈御史臺題名記信中竺華嚴閣記又扵播芳¶
大全得信謝宫祠表二篇文皆可觀此段書法遒勁雖¶
經剥蝕風規具在信傳稱其能書得米家法以此驗之¶
斷為信筆無疑也¶
¶
　　咸淳七年正月二十二日潛説友徐理同㳺龍¶
<pb:KR3h0070_WYG_369-16a>¶
華¶
¶
　　南宋京兆尹括蒼潛説友字君髙號䕫野度宗咸淳四¶
年閏正月以朝散郎直文華閣兩浙運副除司農少卿¶
知臨安府事是年二月兼勅令所刪修官三月轉朝請¶
郎十月除司農卿五年二月轉朝奉大夫四月兼權户¶
部侍郎四月轉朝散大夫五月兼權兩浙運使九月除¶
權户部侍郎十月兼同詳定勅令官六年正月轉朝請¶
大夫八月除户部侍郎次年二月兼權户部尚書三月¶
<pb:KR3h0070_WYG_369-16b>¶
轉朝議大夫六月轉中奉大夫八月除權户部尚書兼¶
詳定勅令官十月罷府事説友以郎出守在任將及四¶
年進階者六兼職者六遷除者四封縉雲縣開國男食¶
邑三百户是時賈似道當國説友實附麗之得以躐進¶
崇階然其作尹時撰咸淳臨安志一百卷搜羅畢備是¶
誠有功扵吾杭者先是周淙曽撰淳祐臨安志至説友¶
擴充之後來徐一䕫撰洪武杭州志約為五十卷今失¶
傳夏時正撰成化杭州志又廣為七十卷版様猶仍潛¶
<pb:KR3h0070_WYG_369-17a>¶
氏之舊至陳善撰萬厯杭州志時刋落殆盡㣲咸淳一¶
編吾鄉舊聞放失者多矣理為寳祐四年文天祥榜進¶
士蕭山人登科録云字徳玉小名江老小字亨道中第¶
三甲一百六十九名其官位末之詳也¶
¶
　　至能季思夀翁虞卿子宣正甫渭師子餘无咎¶
淳熙戊戌季春丁巳同㳺子師不至(右刻在龍華寺)¶
¶
　　孝宗淳熙五年嵗在戊戌至能范石湖字宰輔年表是¶
年四月丙寅范成大自禮部尚書除中大夫叅知政事¶
<pb:KR3h0070_WYG_369-17b>¶
六月乙亥罷石湖在政府凡七十日是日題丁巳距丙¶
寅宣麻之日僅十日本紀書三月丁巳幸玉津園此因¶
扈從至也夀翁李椿字洺州永年人官至敷文閣直學¶
士淳熙二年曽知臨安府不阿權幸遂罷去後朱子銘¶
其墓楊誠齋作傳无咎韓元吉字又號南澗宰相維之¶
元孫官至吏部尚書龍圖閣學士之二人宋史有傳虞¶
卿沈揆字光宗紹熙中出知蘇州見石湖吳郡志又楊¶
誠齋詩注云虞卿喜収碑刻自號欣遇正甫劉姓子餘¶
<pb:KR3h0070_WYG_369-18a>¶
齊姓又見淳熙己亥題名石湖有同劉正甫户部集西¶
湖張園詩咸淳臨安志載淳熙六年權刑部侍郎齊慶¶
胄撰刑部㕔壁記慶胄當是子餘名渭師趙磻老字東¶
平人曽從石湖使金繼李椿知臨安是年二月除工部¶
尚書仍兼府事十一月罷是時渭師方為京尹石湖集¶
有次韻平江韓子師侍郎見寄詩注云子師新作小築¶
扵浙江吳靈泉讀書臺呼月臺是其所居之處也題名¶
緫九人可考者八人已如右石湖之字至能史傳及今¶
<pb:KR3h0070_WYG_369-18b>¶
詩集皆作致惟誠齋集宋本原作至而石湖集中有寄¶
兄至先詩驗之此刻可知作致者之誤矣¶
¶
　　周子充程泰之劉正甫王仲衡芮國瑞陳敦仁¶
吳希深木韞之齊子餘以淳熙己亥季春廿有¶
二日同來(在龍華寺)¶
¶
　　孝宗淳熙六年嵗在己亥本紀書三月庚辰幸玉津園¶
是嵗二月朔為己丑數至三月廿有二日為庚辰正合¶
駕幸之日諸公皆因扈從而至其題名於石壁也周必¶
<pb:KR3h0070_WYG_369-19a>¶
大字子充程大昌字泰之王希吕字仲衡又字仲行木¶
待問字韞之齊慶胄字子餘可攷者如此蓋公是時官¶
禮部尚書兼翰林學士是嵗十一月轉吏部尚書明年¶
五月除叅知政事攷益公年譜淳熙六年六月詔禮官¶
議明堂典禮公定圜丘合宫互舉之議合祭天地並侑¶
祖宗從祀百神如南郊禮初九日禮部太常寺同進狀¶
公獨具劄子十七日得㫖依行劄并狀并見南宋相眼¶
而本紀中失記此事又年譜載本月二十四日有戒飭¶
<pb:KR3h0070_WYG_369-19b>¶
諸路轉運使手詔公即有繳進草詔劄子論財計之方¶
上下通融之道二十四當是壬午本紀載此事誤為丁¶
丑則是十九日矣兩事皆作此月中而一關典禮一係¶
國用並朝事之大者故拈出之益公久典制誥稱大手¶
筆其平園集裒廣至二百卷南宋作家無出其右者即¶
此殘巖舊跡令人猶想見玉堂羣公雍容盛事况程泰¶
之名在儒林王仲衡亦著直聲此刻之傳當有神物䕶¶
持者矣¶
¶
<pb:KR3h0070_WYG_369-20a>¶
　　淳熙十年三月十八日車駕幸玉津園蕭燧王¶
佐黄洽曽逮宇文价葛邲王藺張大成詹儀之¶
余端禮李昌圖趙彦中以扈從至此¶
¶
　　孝宗本紀淳熙十年三月癸未幸玉津園即此題名之¶
日宋制凡幸諸園侍臣五品以上皆從獨此刻執政者¶
五人皆南宋名臣宜乎字蹟嚴秘久而弗磨也蕭燧字¶
照隣臨江軍人淳熙十五年叅知政事謚正肅黄洽字¶
徳潤福州侯宫人淳熙十年叅知政事葛邲字楚輔吳¶
<pb:KR3h0070_WYG_369-20b>¶
興人光宗紹熙元年叅知政事四年拜特進右丞相加¶
少保贈少師諡文定從祀光宗廟庭王藺字謙仲廬江¶
人淳熈十六年叅知政事諡獻肅余端禮字處恭龍㳺人¶
紹熙五年叅知政事寜宗慶元二年拜特進左丞相加¶
少保郇國公諡忠肅史稱燧與洽為良執政邲有惠愛¶
藺能剛直端禮當韓侂胄用事志弗行而去位其外如¶
張大經字彦文建昌人官禮部尚書諡簡肅史稱其足¶
當大任並有傳可攷也王佐紹興十八年進士及第淳熙¶
<pb:KR3h0070_WYG_369-21a>¶
七年以工部尚書知臨安府十年六月除户部尚書罷¶
府事詹儀之字體仁見朱文公書劄淳熙八年官起居¶
舍人撰吏部郎官題名碑記李昌圖淳熙十年官工部¶
侍郎是嵗四月撰工部長貳㕔題名碑記攷記中稱王¶
佐為長卿則此題名時佐為工部尚書兼京尹昌圖為¶
工部侍郎並從咸淳臨安志攷得者曽逮字仲躬章貢¶
人官户部侍郎文清公幾之子見文獻通考宇文价見¶
施師㸃傳趙彦中潁川郡王裔見宗室世系表雖不能¶
<pb:KR3h0070_WYG_369-21b>¶
盡知其字號與所終官位然此刻十有二人大槩悉得¶
之史傳載邲有文集二百卷詞業五十卷洽有文集奏¶
議八十五卷文獻通考載逮有習菴集十二卷藺有軒¶
山集十卷而儀之昌圖並有文見臨安志長留天地間¶
斯石應不朽矣¶
¶
　　心印銘　唐翰林學士兼太子侍讀史館修撰¶
守右補闕梁肅作　浩浩羣生或動或靜或幽¶
或明旁魄六合運用五行莫不因其心而寓其¶
<pb:KR3h0070_WYG_369-22a>¶
形波流火馳出入如機如環無端莫知其歸或¶
細不可視或大不可圍日月至明或以為昏秋¶
毫至㣲或以為繁或囊包天地或渴飲四海舒¶
卷變化惟心所在天夀得喪惟心所宰心遷境¶
遷心廣境廣物無定心心無定像明則有天人¶
幽則有鬼神苦樂相紛如絲之棼有無云云不¶
可勝言抑末也已本則不然惟本之為體寂兮¶
浩兮不可道兮顯矣黙矣不可測矣統萬有於¶
<pb:KR3h0070_WYG_369-22b>¶
纎芥視億載於屈指外而不入内而不出不闔¶
不闢不虚不實無感不應無應不神在天而天¶
在人而人常存而未始或存常昏而未嘗或昏¶
豈惟我然蓋無物不然豈惟我得蓋無物不得¶
混而為一莫睹其極故曰心生法生心滅法滅¶
離一切相則名諸佛　錢塘講律僧冲羽書¶
陶翼并男拱鐫字　大宋皇祐癸巳嵗七月草¶
堂僧慎㣲糾同志刻扵石龍院之崖　建中靖¶
<pb:KR3h0070_WYG_369-23a>¶
國元年仲冬會稽錢倩仲㳺(右刻在舊石龍院)¶
¶
　　度慈雲之隂巉巖互伏榛莽没行跡又有巨石當路口¶
穿隙始得上兩崖對劈其崖上隆下窣日月風雨所不¶
至刻面平如鏡㣲裂一痕無苔蘚之侵蝕至今字畫如¶
新北宋摩崖鮮見完美若斯者已梁肅名見唐書蘇源¶
明傳後字曰敬之又曰寛中隋尚書毗之後世居陸渾¶
徳宗建中朝中文辭清麗科授校書郎以蕭復薦拜右¶
拾遺杜佑辟為淮南書記入為左補闕翰林學士皇太¶
<pb:KR3h0070_WYG_369-23b>¶
子侍讀卒年四十一此所題之官與傳合是銘載唐文¶
粹中銘前有陳諫序云安定梁肅學止觀法門扵沙門¶
元浩其未知也患不能知之既知之患不能至之於是¶
作心印銘蓋几杖盤盂座右之類取其自省也其文自¶
浩浩羣生至有無云云言未知也自本則不然至終篇¶
言其既知也以既知之心印其未知號曰心印銘太極¶
與經論合而歸於無相庶乎哉諫獲與敬之㳺又嘗聞¶
浩公之言故序其所由然著於銘之首按此序原繫於¶
<pb:KR3h0070_WYG_369-24a>¶
銘因全録之文粹凡録肅文二十三篇為釋氏作者居¶
多然如受命賦西伯受命稱王議磻溪銘四皓贊圯橋¶
碑釣臺碑鹽池兵箴諸篇要皆有關經濟崔恭撰肅集¶
序凡八百餘言極稱其文章粹美此即通考所載梁補¶
闕集二十卷者是也肅又為李泌獨孤及李翰作序且¶
與陸宣公㳺惜乎其集失傳今即文粹中觀之固褎然¶
一大作者全唐詩僅存梁補闕一首并失其名非選録¶
家古今文人之幸傳者希矣冲羽書法絶似顔魯公即¶
<pb:KR3h0070_WYG_369-24b>¶
刋石之慎㣲舉不可攷當扵偈莂譜牒中徐求之末一¶
行錢倩仲題名又瑶華洞亦有倩仲刻字自稱彭城乃¶
武肅王裔也¶
¶
　　尚書省牒(大字)月輪山六和墖開化寺住持講唯¶
識因明等論僧智曇狀切念開化寺舊有六和¶
墖一座永鎮江潮後方賊燒毁片瓦不存遂致¶
江濤泛漲居民不妥舟楫失利紹興二十二年¶
十一月内臣僚上言三省同奉聖㫖塔廟令禮¶
<pb:KR3h0070_WYG_369-25a>¶
部看詳興工令臨安府轉運司同共措置後扵¶
二十六年智曇蒙臨安府給帖住持修建且智¶
曇不願申請官中錢物材料木植盡是自巳衣¶
鉢并教化檀越樂施錢物今來已建七層院宇¶
百間將欲成就委是江潮平靜舟楫無虞切縁¶
開化寺原有勑黃文字昔縁兵火燒燬不存欲¶
望特賜給降勅黃付智曇住持伏侯指揮(小字)¶
牒奉勑宜賜開化寺為額牒至准勅故牒(大字)¶
<pb:KR3h0070_WYG_369-25b>¶
少保尚書左僕射同中書門下平章事　簽書¶
樞宻院事兼權叅知政事錢押　同簽書樞宻¶
院事兼權叅知政事虞押　隆興二年十二月¶
日牒(尚書省印)　又付僧智曇劄(臨安府印)押(文並不録)　又¶
付開化寺劄乾道元年七月日(臨安府印)押　又臨¶
安府軍府帖乾道元年八月日(右刻在六和墖)¶
¶
　　宋制尚書省牒皆橫軸牒用大字行書本事用小字真¶
書銜徑一條大字粗細文此碑橫分四段皆依省式惟¶
<pb:KR3h0070_WYG_369-26a>¶
加題額中間二三兩題其文先左後右隆興二年之明¶
年為乾道改元也宰輔表云中書平章為宰相樞宻使¶
權任惟均謂之兩府皆謂之執政如此則中書門下平¶
章事為宰相應先於兩樞宻矣按錢為端禮虞為允文¶
年表隆興二年十一月辛丑端禮除端明殿學士簽書¶
樞宻院事明年壬寅允文除端明殿學士同簽書樞宻¶
院事十二月辛卯端禮除叅知政事同日允文除同知¶
樞宻院事至明年乾道元年三月庚申允文始除叅知¶
<pb:KR3h0070_WYG_369-26b>¶
政事據此則隆興牒上允文不得書叅知政事或因乾¶
道後牒而僧家之刻有誤歟其左一行有官闕姓考本¶
紀隆興二年十一月戊戌以陳康伯為尚書僕射同中¶
書門下平章事本傳康伯復相即其家除拜輿疾就道¶
至闕以疾免朝謁是因康伯不至中書故其下有免押¶
字也首輔不書姓特例也咸淳臨安志稱賜額慈恩開¶
化教寺慈恩字省中略去又云開寳三年吳越王就南¶
果園建寺造六和塔以鎮江潮方臘燬紹興二十二年¶
<pb:KR3h0070_WYG_369-27a>¶
北僧智曇重造十年始成今牒稱紹興二十六年始工¶
至隆興二年凡九年塔廟皆成於是住僧等論智曇功¶
狀故有是牒而明年住僧復請蠲免又有後劄并府帖¶
時臨安尹為薛良朋其文剷去最始建塔之名是誤書¶
智曇而去之者余從曹勛松隱集搜得六和塔記稱吳¶
越時智覺禪師延夀同僧統贊寜創建今攷闕名必居¶
其一靈隱舊志延夀字冲𤣥賜號智覺後遷永明道塲¶
撰宗鏡録侍者賛寜錢王署為兩浙僧統歸朝後賜號¶
<pb:KR3h0070_WYG_369-27b>¶
通慧撰髙僧傳内典外學等集余從數百年得補其闕¶
而此寺自吳越名夀寜院塔又名六合皆足備異聞也¶
¶
¶
¶
¶
¶
¶
　　六藝之一録續編卷五¶
¶

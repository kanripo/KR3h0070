# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:42.652019
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 63
<pb:KR3h0070_WYG_063-1a>¶
　　欽定四庫全書¶
¶
　　六藝之一録卷六十四　　　　錢塘倪濤撰¶
¶
　　石刻文字四十¶
¶
　　唐碑¶
¶
　　孔子廟堂碑¶
¶
　　唐孔子廟堂碑武徳九年虞世南撰并書余為兒童¶
時嘗得此碑以學書當時刻畫完好後二十餘年復¶
得斯本則殘缺如此因感夫物之終弊雖金石之堅¶
<pb:KR3h0070_WYG_063-1b>¶
不能自久扵是始欲集録前世之遺文而蔵之殆今¶
盖十有八年而得千卷可謂富哉(集古録)¶
¶
　　頃見摹刻虞永興孔子廟碑甚不厭人意亦疑石工¶
太逺今觀舊刻雖姿媚而造筆之勢甚遒固知名¶
¶
　　下無虚士也榮咨道嘗以二十萬錢買一碑即此碑舊¶
刻其中缺字亦畧相類唯額書大周孔子廟堂之碑¶
八字為異耳又碑末長安三年太嵗癸邜金四月壬¶
辰朔水八日己亥木書額相王書也又云朝議郎行¶
<pb:KR3h0070_WYG_063-2a>¶
左豹衛長史直鳯閣鍾紹京奉相王教搨勒碑額雍¶
州萬年縣光宅鐫字又卷尾昔人題云咸通七年七¶
月七日扵二十二姉䖏得龍兄来認今福夷無大¶
費而甚愛之雖無前後數十字非寳蔵是書之本¶
意(山谷集)¶
¶
　　頃年觀廟堂碑摹本竊怪虞永興名浮扵實及見舊¶
刻乃知永興得智永筆法為多又知蔡君謨真行筆¶
札能入永興之室也元祐四年在中都初見榮輯子¶
<pb:KR3h0070_WYG_063-2b>¶
雍家一本紹聖元年在湖隂又見張威福夷家一本¶
其十二月在陳留又見蔡寳臣致君家一本以石本¶
未刓缺不以摹本補綴則榮本第一張本第二蔡本¶
第三亦嘗扵他䖏見數本新舊雜揉所謂海圗拆波¶
濤舊繡移曲折天吴及紫鳯顛倒在短褐者也然尚¶
有典刑亦不可廢也陳留浄土院書(同上)¶
¶
　　今世有好書癖者榮咨道嘗以二十萬錢買虞永興¶
孔子廟堂碑予初不信以問榮則果然後求觀之乃¶
<pb:KR3h0070_WYG_063-3a>¶
是未劖去大周字時墨本字猶有鋒鍔但墨紙有少¶
腐敗䖏耳(同上)¶
¶
　　虞世南撰序并正書武徳九年十二月　右孔子廟¶
堂碑虞世南撰武徳時建而題云相王旦書額者盖¶
舊碑無額武后時増之耳至文宗朝馮審為祭酒請¶
琢去周字而唐史遂以此碑為武后時立者誤也睿¶
宗所書舊額云大周孔子廟堂之碑今世蔵書家得¶
唐人所收舊本猶有存者云(金石録)¶
¶
<pb:KR3h0070_WYG_063-3b>¶
　　永興公守智永舊法故唐能書人盡變唯永興號為¶
第一以右軍譜系猶在也余嘗見大周本扵故家精¶
神遒整其雲仍散落不復可考此當在嫡孫行唐人¶
唯魏華得正傳孔頴達碑與虞相似或云孔卒時永¶
興下世已久(清容居士集)¶
¶
　　右唐孔子廟堂碑虞世南撰并正書今在陕西西安¶
府學乃宋王彦超翻本字之缺者凡一百七十有九¶
予家藏舊搨唐刻因參校以足其文嘗記在京師時¶
<pb:KR3h0070_WYG_063-4a>¶
見世南真蹟謂以此文石本進呈太宗特賜王羲之¶
黄玉印一顆則世南之書貴重扵當時者固已如此¶
但世之人不見真跡故鮮有知是說者(金薤琳瑯)¶
¶
　　評者謂虞永興書如層臺緩步髙謝風塵又如行人¶
妙選罕有失詞觀此碑果不虚也賈耽相公云孔子¶
廟堂碑青箱之至寳今碑已經五代翻刻尚爾則當¶
時可知但碑已斷泐在西安府學余嘗至其䖏見碑¶
傍一片石取視之則碑之破裂者如此恐後人不復¶
<pb:KR3h0070_WYG_063-4b>¶
得見此書可勝慨哉(石墨鐫華)¶
¶
　　榮咨道以二十萬買未劖去大周字本即此此刻乃¶
宋時重勒者永興親受筆訣扵永禪師當時進呈石¶
本唐太宗以右軍黄玉印賜之今謝表勒在羣玉堂¶
帖好事者合觀之可以知伯施書矣(𤣥牘記)¶
¶
　　唐書法以歐虞並稱然張懐瓘謂歐若狂将深入時¶
或不利虞若行人妙選罕有失詞又虞剛柔内含歐¶
筋骨外露君子藏噐以虞為優固當至謂秀嶺危峯¶
<pb:KR3h0070_WYG_063-5a>¶
䖏䖏間起則非也歐虞固可並稱今止存一廟堂碑¶
已經五代翻刻丰神尚爾暎發初刻更不知何如矣¶
貞觀四年碑成進御賜以右将軍㑹稽内史印逸少¶
所佩當時已為文皇所重如此況今日乎(金石史)¶
孔子廟堂碑正書貞觀四年今在西安府儒學其書¶
銜曰太子中舎人行著作郎臣虞世南奉勅撰并書¶
司徒并州牧太子左千牛率兼檢校安北大都䕶相¶
王旦書額相王旦者睿宗也舊唐書宣宗大中五年¶
<pb:KR3h0070_WYG_063-5b>¶
十一月國子祭酒馮審奏文宣王廟碑始太宗立之¶
睿宗篆額加大周二字盖武后時書也請琢去偽號¶
從大唐字從之此大周字削而相王之銜獨存也其¶
末曰永興軍節度管内觀察䖏置等使王彦超再¶
建則元碑已亡此重刻也(金石文字記)¶
¶
　　孔宣尼碑¶
¶
　　崔行功撰孫希範八分書乾封元年(金石録)¶
¶
　　唐贈太師孔宣父碑此崔行功撰孫庭範書行功嘗¶
<pb:KR3h0070_WYG_063-6a>¶
書開元寺千佛記者庭範無書名而此碑分𨽻是唐¶
初法亦有漢魏遺意可與唐詔表碑同觀(石墨鐫華)¶
唐孫師範𨽻書孔廟碑余燈下偶觀此帙適兒子敏¶
耕在几邉問孔聖人何字余曰仲尼彼曰故事中張¶
伯何以稱尼父余曰父者男子美稱因使之觀此同¶
予誦畢而寝次早為甲寅三月二十日敬書其後以¶
還羅氏芳潤閣并告我原溥也若夫唐世追封之典¶
禮與夫文章字畫之妙則小子何敢議焉惟以手畫¶
<pb:KR3h0070_WYG_063-6b>¶
紙摸索數十讃歎而已(𤣥牘記)¶
¶
　　唐贈太師魯國孔宣公碑此為唐髙宗封泰山還過¶
曲阜祀孔子贈太師所立碑也敇崔行功撰孫師範¶
書時天下大權胥歸中宫天子拱手中外謂之二聖¶
是非真能尊孔子者行功纂述雖頗博雅詳縟有乖¶
厥體善乎太史公之賛孔子也曰髙山仰止景行行¶
止雖不能至然心鄉往之自天子王侯中國言六藝¶
者折中於夫子可謂至聖矣師範𨽻書瘦硬而方削¶
<pb:KR3h0070_WYG_063-7a>¶
寡情是魏以後法非漢法也反不如開元後之風流¶
藴藉也(金石史)¶
¶
　　唐孔子廟詔表碑¶
¶
　　此髙祖髙宗詔各一通祭文一通太子𢎞表一通皆¶
分書金眀昌中暴風折木壓碑仆趺損而碑不損刺¶
史髙徳裔易趺樹之行書題六十五字于後王元美¶
曰其行筆不甚精工而時有漢意乃知古法自開元¶
帝始盡變也(石墨鐫華)¶
¶
<pb:KR3h0070_WYG_063-7b>¶
　　唐加封孔子詔書碑𨽻書右詔二通表一通祭文一¶
通跋一通共一帙甲寅三月十九日借觀于原溥䟦¶
言是碑曽為風仆而字畫不損疑其隂有所相此豈¶
非上堂聞絲竹音者耶(𤣥牘記)¶
¶
　　脩孔子廟詔表碑八分書儀鳯二年三月今在曲阜¶
縣廟中武徳九年詔一通乾封元年詔一通皇太子¶
請立碑表一通乾封元年祭文一通共一碑金眀昌¶
三年開州刺史髙徳裔記重建嵗月扵末(金石文字記)¶
¶
<pb:KR3h0070_WYG_063-8a>¶
　　襄州孔子廟堂碑¶
¶
　　于敬之撰正書無姓名垂拱二年二月　右唐㐮州¶
孔子廟堂碑于敬之撰其前題魯大司㓂贈太師宣¶
尼父孔丘廟堂碑銘春秋之法或書字或書名皆所¶
以寓褒貶之意今敬之為孔子廟碑而斥其名何哉¶
(金石録)¶
¶
　　益州府學孔子廟堂碑¶
¶
　　周顥撰正書無姓名開元七年七月(金石録)¶
¶
<pb:KR3h0070_WYG_063-8b>¶
　　唐封文宣王祠碑¶
¶
　　唐𤣥宗製王全榮書(墨池編)¶
¶
　　修孔子廟碑¶
¶
　　李邕撰張庭珪八分書開元七年十月(金石録)¶
¶
　　夫子廟碑為渝州刺史李邕撰宋州刺史張庭珪書¶
邕語亦似知尊夫子者第任書可耳不當遂任文也¶
庭珪官至太子詹事著直聲家蔵二王墨蹟甚夥¶
書小史謂邕所撰碑碣必請庭珪書此亦其證也¶
<pb:KR3h0070_WYG_063-9a>¶
第所謂古木崩沙閒花映竹者尚未得盡其致耳(弇州¶
續槀)¶
¶
　　此李北海邕撰而張庭珪書邕文不及書此碑是已¶
庭珪名書書小史謂邕文必致珪書而評者有古木¶
崩沙閒花映竹之語觀此亦未為的然但書趙盾作¶
趙遁何也(石墨鐫華)¶
¶
　　修孔子廟碑李邕撰張庭珪八分書今在曲阜縣廟¶
中按舊唐書張廷珪傳廷珪素與陳州刺史李邕親¶
<pb:KR3h0070_WYG_063-9b>¶
善屢上表薦之邕所撰碑碣之文必請廷珪八分書¶
之廷珪既善楷𨽻甚為時人所重庭字作廷邕傳同¶
(金石文字記)¶
¶
　　唐美原夫子廟碑¶
¶
　　右美原夫子廟碑縣令王嵒字山甫撰并書碑不知¶
在何縣嵒天寳時人字畫竒怪初無筆法而老逸不¶
羈時有可愛故不忍去之盖書流之狂士也文字之學¶
傳自三代以来其體隨時變易轉相祖習遂以名¶
<pb:KR3h0070_WYG_063-10a>¶
家亦烏有定法耶至魏晉以後漸分真草而羲獻父¶
子為一時所尚後世言書者非此二人則皆不為法¶
其藝誠為精絶然謂必為法則初何所據所謂天下¶
孰知夫正法哉嵒書固自放扵怪逸矣聊存之以備¶
博覽(集古録)¶
¶
　　唐行美原縣令王巖撰并書天寳中初尊夫子爵為¶
王碑以天寳八年立在美原(集古録目)¶
¶
　　王巖撰并行書天寳八年十二月(金石録)¶
¶
<pb:KR3h0070_WYG_063-10b>¶
　　唐聖主興眀故魯先聖文宣王頌碑¶
¶
　　唐李處佑撰并書王延璬鐫并篆額天寳九年九月¶
七日立(復齋碑録)　眀州(寳刻叢編)¶
¶
　　唐修文宣王廟碑¶
¶
　　唐樂坤撰寳應二年立(京兆金石録)　鄠縣(寳刻叢編)¶
¶
　　縉雲縣孔子廟記¶
¶
　　李陽氷撰并篆書上元元年七月(金石録)¶
¶
　　縉雲孔子廟記上元二年李陽氷撰并書孔子廟像¶
<pb:KR3h0070_WYG_063-11a>¶
之制前史不載開元八年國子司業郭瓘奏云先聖¶
孔宣父以先師顔子配其像為立侍配享冝坐弟子¶
十哲雖得列像而不在祀享之位按祠令何休范寗¶
等二十二賢猶蒙從祀十哲請列享在何休等上扵¶
是詔十哲皆為坐像據陽氷記云換夫子之容貌増¶
侍立者九人盖獨顔回配坐而閔損等九人為立像¶
矣陽氷修廟在肅宗上元二年其不用開元之詔何¶
也(六一題䟦)¶
¶
<pb:KR3h0070_WYG_063-11b>¶
　　孔子廟碑¶
¶
　　史惟則八分書在河中府(金石略)¶
¶
　　文宣王廟新三門記¶
¶
　　裴孝智撰裴平八分書并篆大厯八年十二月(金石録)¶
¶
　　右裴孝智撰文裴平書丹并篆額大厯八年立篆額¶
字甚大(𤣥牘記)¶
¶
　　唐文宣王廟碑¶
¶
　　唐前侍御史裴(碑缺)八分書篆額貞元四年正月旬有¶
<pb:KR3h0070_WYG_063-12a>¶
一日建(復齋碑録)　眀州(寳刻叢編)¶
¶
　　扶風文宣王廟記¶
¶
　　扶風縣夫子廟碑首云天地吾知其至廣也云云作¶
者唐大厯二年丁未駕部郎中程浩碑尚在扶風縣¶
今傳為皮日休誤矣皮在僖宗廣眀年與大厯相去¶
殊逺不知何以錯誤如此此碑書法清勁仍多古字¶
地作墬三作弎道作衟子作□光作兊唐作&KR0008;天作¶
&KR1337;善作譱遊作&KR0146;曹作&KR1311;(升庵字說)¶
¶
<pb:KR3h0070_WYG_063-12b>¶
　　孔子廟殘碑程浩撰顔真卿正書今在華州　此文¶
載于唐文粹為扶風文宣王廟記大厯二年駕部郎¶
中程浩文而今西安府學有僧夢英書此一記其文¶
正同但去扶風古縣也以下半篇其䟦云此記刋石¶
元在湖州臨安縣夢英愛而書之豈駕部先作此扵¶
扶風魯公又書之扵湖州而去其半篇耶又考唐地¶
里志臨安縣屬杭州不屬湖州得非夢英之誤耶今¶
華州有此殘碑數十字其文同(金石文字記)¶
¶
<pb:KR3h0070_WYG_063-13a>¶
　　唐范陽郡新置文宣王廟碑¶
¶
　　貞元五年韋稔撰張澹行書在涿州(金石文字記)¶
¶
　　顔真卿華嶽題名有評事張澹¶
¶
　　封崇孔宣父故事碑¶
¶
　　湖州(金石略)　在安吉州學元和四年記(輿地碑目)¶
¶
　　䖏州孔子廟碑¶
¶
　　韓愈撰任廸行書大和三年(金石録)¶
¶
　　䖏州孔子廟碑唐咸通四年刺史王通古重立以傳¶
<pb:KR3h0070_WYG_063-13b>¶
考之李繁作學官䖏州當元和二年至僖宗而碑已¶
廢後世以昌黎公文可傳故又刻石于學使世存之¶
昔歐陽文忠公謂隋唐之際天下州縣學皆廢且文¶
公見官為立祠州縣莫不祭之則以夫子之尊由此¶
其盛嗚呼禮之廢久矣皮弁祭菜示敬道也周之制¶
凢始立學必釋奠扵先聖先師禮曰始立學者既釁¶
噐用幣然後釋菜不舞不授噐夫釋奠有樂釋菜無¶
樂鄭康成謂釋菜扵詩書禮樂之官釋奠扵先聖魯¶
<pb:KR3h0070_WYG_063-14a>¶
之錫成王以天子禮樂祀周公安得祭于學哉然則¶
先聖祀孔子可也當三代盛時䕫伯夷世為先聖祀¶
于諸國必有合也至漢始以孔子祭扵學天子親祀¶
自晉成帝至唐武徳定著于令其禮稍重范寗請用¶
王者儀而范宣之議當其釋奠用帝王禮樂然謂釋奠¶
幸存不以四時為祭今又無樂文忠公据後世茍簡¶
便謂禮有不足則誤矣昔貞觀中始以孔子為先聖¶
永徽定令復用周公為先聖黜孔子為先師然文公¶
<pb:KR3h0070_WYG_063-14b>¶
遽以句龍棄得常祀無如夫子盛文忠謂孔子後¶
天下皆以為先聖豈亦不知考扵古耶開元詔曰昔¶
縁周公南面夫子西坐自今後夫子南面而坐内出¶
王者衮冕之服衣之制詔丞相册封文宣王扵是列¶
㦸而以門人配焉其曰南面用王者事巍然以門人¶
為配豈古實行之甞怪二公扵此不知考古使後世¶
疑之此可歎也(廣川書䟦)¶
¶
　　襄州文宣王廟記¶
¶
<pb:KR3h0070_WYG_063-15a>¶
　　裴度撰崔偉正書盧𢎞宣篆額太和六年(金石録)¶
¶
　　唐新修文宣王廟記¶
¶
　　唐鄭楚南撰令狐驤正書篆額大和六年二月十五¶
日立(復齋碑録)　眀州(寳刻叢編)¶
¶
　　唐封孔子為文宣王册¶
¶
　　唐𤣥宗御製行書無名太和七年七月眀州刺史于¶
季友建(復齋碑録)¶
¶
　　文宣王新廟碑¶
¶
<pb:KR3h0070_WYG_063-15b>¶
　　劉禹錫撰盧逕正書開成二年三月(金石録)¶
¶
　　唐鄧州文宣王廟碑¶
¶
　　顔頩書¶
¶
　　顔頩真卿子冨陽尉好為詩見顔真卿家廟碑¶
¶
　　修文宣王廟記¶
¶
　　裴坦撰盧匡書㑹昌五年十月(金石録)　許州(碑帖考)¶
¶
　　唐李綽云山北盧尚書匡有王内史借船帖寳惜¶
有年河東張公借之不得云只可就㸔不可借人¶
<pb:KR3h0070_WYG_063-16a>¶
也見尚書故實¶
¶
　　定州文宣王廟記¶
¶
　　盧肇撰并正書大中十三年八月(金石録)¶
¶
　　修文宣王廟記¶
¶
　　鄭彦藻分書咸通六年黄州(金石略)¶
¶
　　修文宣王廟碑¶
¶
　　唐孔温裕修孔廟碑温裕孔子三十九代孫能以私¶
俸奏請葺廟宜蒙嘉奨矣碑賈防撰文聊畧未稱書¶
<pb:KR3h0070_WYG_063-16b>¶
者無名氏而亦有顔清臣桞誠懸遺意不作惡札(石墨¶
鐫華)¶
¶
　　賈防撰孔温裕奏中書門下牒正書咸通十一年三¶
月今在曲阜縣廟中(金石文字記)¶
¶
　　唐文宣王新廟碑¶
¶
　　大中年祕書郎鄭言撰并書(吴興掌故集)¶
¶
　　修文宣王廟院記¶
¶
　　髙諷撰并書天祐十五年今在定州儒學碑稱太師¶
<pb:KR3h0070_WYG_063-17a>¶
中書令北平王者王䖏直也(金石文字記)¶
¶
　　唐石經¶
¶
　　漢靈帝光和六年刻石五經文于太學講堂此初刻¶
也蔡邕以熹平四年與五官中郎将堂谿典議郎張¶
訓韓說太史令單颺求正定六經文字帝許之邕乃¶
書丹刻石立扵大學門外此再刻也魏正始中又立古¶
篆𨽻三體石經古文用科斗鳥跡體篆用史籕李斯¶
胡母敬體𨽻用程邈體此三刻也魏世宗神龜元年¶
<pb:KR3h0070_WYG_063-17b>¶
以王彌劉曜入洛石經殘毁崔光之請補之此四刻¶
也唐天寳中刻九經于長安禮記以月令為首從李¶
林甫之請此五刻也文宗時鄭覃以經籍刓繆建言¶
讐刋凖漢故事太和七年勅唐𤣥度覆定石經字體¶
于國子監立石九經并論語孝經爾雅共一百五十¶
九卷字樣四十卷開成二年告成此六刻也又孟蜀¶
亦刻九經謂之孟蜀九經朱晦翁所引石經是此¶
¶
　　按六朝以前用分𨽻今石經皆正書且多用歐虞書¶
<pb:KR3h0070_WYG_063-18a>¶
法知其為唐人書矣禮記首月令尊眀皇純字諱尊憲¶
宗又知其非天寳以前人書矣然則今西安府學石¶
經乃唐文宗時石經也舊在務本坊韓建築新城¶
棄之于野朱梁時劉鄩用尹玉翁請遷故唐尚書省¶
之西隅宋元祐中汲郡吕公始遷今學嘉靖乙邜地¶
震石經倒損西安府學生員王堯恵等按舊文集其¶
缺字别刻小石立扵碑傍以便摹補又按唐書謂文¶
宗朝石經違棄師法不足觀然其用筆雖出衆人不¶
<pb:KR3h0070_WYG_063-18b>¶
離歐虞禇薛法恐非今人所及惟王堯恵等補字大¶
為紕繆今華下東生文豸家有乙卯以前搨本庶幾¶
稱善焉右本喬景叔說¶
¶
　　右石墨鐫華¶
¶
　　朱彛尊唐國子學石經䟦云唐國子學石刻九經易¶
九卷二萬四千四百三十七字書十三卷二萬七千¶
一百三十四字詩二十卷四萬八百四十八字周官¶
禮十卷四萬九千五百十六字儀禮十七卷五萬七¶
<pb:KR3h0070_WYG_063-19a>¶
千一百十一字禮小戴記二十卷九萬八千九百九¶
十四字春秋左氏傳三十卷十九萬八千九百四十¶
五字公羊氏傳十卷四萬四千七百四十八字穀梁¶
氏傳十卷四萬二千八十九字孝經一卷二千一百¶
二十三字論語十卷一萬六千五百九字爾雅二卷¶
一萬七百九十一字開成二年都檢校官銀青光禄¶
大夫右僕射兼門下侍郎判國子祭酒同中書門下¶
平章事太清宫使兼修國史上柱國滎陽郡開國公¶
<pb:KR3h0070_WYG_063-19b>¶
食邑二千户鄭覃勘定勒石本也新舊唐書載覃奏¶
起居郎集賢殿學士周墀水部貟外郎集賢殿直學¶
士崔球監察御史張次宗禮部貟外郎孔温業四人¶
校定又冊府元龜載文宗命率更令韓泉充詳定官¶
而題名扵石者有四門館眀經艾居晦陳玠又文學¶
館眀經不知名一人将仕郎守潤州句容尉段絳将¶
仕郎守秘書省正字柏暠将仕郎守四門助教陳荘¶
士朝議郎知沔王友上柱國賜緋魚袋唐𤣥度朝¶
議郎守國子毛詩博士上柱國章師道朝散大夫守¶
<pb:KR3h0070_WYG_063-20a>¶
國子司業騎都尉賜緋魚袋楊敬之并覃共十人顧¶
國史所記者題名不書題名書者國史亦不紀不可¶
解也¶
¶
　　右杭世駿石經考異¶
¶
　　九經并孝經論語爾雅字樣都計六十五萬二百五¶
十二字今在西安府儒學其未有年月一行題名十¶
行曰開成二年丁已嵗月次于𤣥日惟丁亥書石學¶
<pb:KR3h0070_WYG_063-20b>¶
生前四門館眀經臣艾居晦書石學生前四門館眀¶
經臣陳玠書石學生前文學館眀經臣(缺)　　　書¶
石官将仕郎守潤州句容縣尉臣段絳校勘兼㸔書¶
上石官将仕郎守祕書省正字臣柏暠校勘兼㸔書¶
上石官将仕郎守四門助教臣陳荘士覆定字體官¶
翰林待詔朝議郎權知沔王友上柱國賜緋魚袋臣¶
唐𤣥度校勘官兼専知都勘定經書檢校刋勒上石¶
朝議郎守國子毛詩博士上柱國臣章師道朝散大¶
<pb:KR3h0070_WYG_063-21a>¶
夫守國子司業騎都尉賜緋魚袋臣楊敬之都檢校¶
官銀青光禄大夫(官銜缺十字案九經字様云右僕射兼門下侍郎)國子祭¶
酒同中書門下平章事太清宫使監修國史上柱國¶
滎陽郡開國公食邑二千户臣覃按舊唐書開成元¶
年正月中書門下奏起居舎人集賢殿學士周墀監¶
察御史張次宗禮部貟外郎孔温業兵部貟外郎集¶
賢殿直學士崔球等同勘校經典釋文又云令率更¶
令韓泉充詳定石經官新唐書亦列墀等四人而碑¶
<pb:KR3h0070_WYG_063-21b>¶
不載¶
¶
　　舊唐書文宗紀開成二年宰相判國子祭酒鄭覃進¶
石壁九經一百六十卷時上好文覃以經義啓導稍¶
折文學之士遂奏置五經博士依漢蔡邕刋碑立扵¶
太學創立石壁九經諸儒校正訛謬上又令翰林勒¶
字官唐𤣥度復校字體又乖師法故石經立後數十¶
年名儒皆不窺之以為蕪累甚矣舊史之評如此愚¶
初讀而疑之又見新書無貶辭以為石壁九經雖不逮¶
<pb:KR3h0070_WYG_063-22a>¶
古今亦何遽不賢扵寺碑冡碣及得其本而詳校之¶
乃知經中之繆戾非一而劉昫之言不誣也¶
¶
　　凢經中虎字皆缺末筆作虎虓號虩饕滮箎禠等字¶
同避太祖諱　淵字缺筆作淵婣亦作婣避髙祖諱¶
　世字缺筆作丗泄作洩紲作絏棄作弃勩作勩葉作¶
葉渫揲韘媟諜堞偞皆改從云　民字皆缺筆作民¶
氓作甿岷作㞴汦昏緍痻碈□□&KR0034;皆改從氏避太¶
宗諱　亨字皆作亨避肅宗諱　豫字皆缺筆作豫¶
<pb:KR3h0070_WYG_063-22b>¶
避代宗諱　适字皆缺筆作适避徳宗諱　誦字皆¶
缺筆作誦避順宗諱　純字皆缺筆作純避憲宗諱¶
　恒字皆缺筆作恒避穆宗諱　湛字皆缺筆作湛¶
葚作葚椹作椹避敬宗諱　乃若髙宗諱治中宗諱¶
顯睿宗諱旦𤣥宗諱隆基文宗諱涵皆不缺筆者禮¶
天子事七廟自肅至敬七宗而髙祖太宗創業之君¶
不祧者也𤣥宗以上則祧廟也故不諱耳文宗則今¶
上也古者卒哭乃諱故生不諱左傳文公宣公傳字更¶
<pb:KR3h0070_WYG_063-23a>¶
濫惡而成城字皆缺末筆穀梁襄昭定哀四公傳儀¶
禮士昬禮皆然此為朱梁所補刻考之宋劉從又黎¶
持二記但言韓建劉鄩移石而不言補刻然成字缺¶
筆其為梁韓無疑昔人固未嘗徧讀而博考也¶
¶
　　宋建隆三年劉從又修文宣王廟記言天祐甲子¶
嵗太尉許國公為居守移太學并石經扵此甲子¶
嵗昭宗遷洛之年許國公者韓建也　元祐五年黎¶
持石經記則云石經舊在務本坊自天祐中韓建¶
<pb:KR3h0070_WYG_063-23b>¶
築新城而石經悉棄扵野至朱梁時劉鄩守長安¶
從幕吏尹玉羽之請輦入城中置扵此地即唐尚¶
書省之西隅也今龍圖吕公領漕陕右以其䖏窪¶
下命徙置扵府學之北墉而建亭焉二說不同¶
¶
　　右金石文字記¶
¶
　　朱彛尊宋京兆府學石經䟦云京兆府學新移石經¶
碑記宋元祐中京兆黎持撰文河南安宜之書鋟之¶
者長安石工安民也其曰汲郡吕公者宣公大防之¶
<pb:KR3h0070_WYG_063-24a>¶
兄以工部郎中陕西轉運副使知陕州以直龍圗閣¶
知秦州大忠也自唐鄭覃等勒石壁九經一百六十¶
卷天祐中築新城石為韓建所棄劉鄩守長安幕吏¶
尹玉羽請輦入城鄩謂非急務玉羽紿曰一旦敵兵臨¶
城碎為矢石亦足以助戰鄩然之移置尚書舊省至¶
大忠領漕日始克盡立扵學載持記甚詳玉羽者京¶
兆長安人以孝行聞杜門隠居鄩辟為保大軍節度¶
推官仕後唐至光禄少卿晉髙祖召之辭以老退歸¶
<pb:KR3h0070_WYG_063-24b>¶
秦中嘗著自然經五卷武庫集五十卷其書散見¶
扵冊府元龜惜歐陽子不為立傳而其書亦不傳于¶
世也¶
¶
　　右石經考異¶
¶
　　張參五經文字¶
¶
　　五經文字三卷凡一百六十部三千二百三十五字¶
大厯十一年國子司業張參以說文字林兼採漢石¶
經著為定體按劉禹錫國學新修五經壁記曰大厯¶
<pb:KR3h0070_WYG_063-25a>¶
中名儒張參為國子司業始詳定五經書扵論堂東¶
西廂之壁辨齊魯之音取其宜考古今之文取其正¶
由是諸生之師心曲學偏聽臆說咸束而歸扵大同¶
積六十載崩剥汚衊冺然不鮮今天子尚文章尊典¶
籍國學上言遽賜千萬時祭酒皥博士公肅(韋公肅)遂¶
以羨嬴再新壁書懲前土塗不克以夀乃析堅木負¶
墉而比之其製如版牘而髙廣其平如粉澤而絜滑¶
背施隂關使衆如一附離之迹無迹可尋堂皇靚深¶
<pb:KR3h0070_WYG_063-25b>¶
兩屋相照申命國子能通法書者分章揆日懸其業¶
而繕冩焉此文當作扵太和年間自土塗而木版¶
自木版而石壁凢三易矣乃今石刻其末曰乾符三¶
年孫毛詩博士自牧以家本重校勘定七月十八¶
日書刻字人乃魚宗㑹其字别體與朱梁所刻相類¶
本文不然當是開成所刻其中有磨改𢾗字者意自¶
牧所為也¶
¶
　　右金石文字記¶
¶
<pb:KR3h0070_WYG_063-26a>¶
　　書録觧題云五經文字三卷唐國子司業張參撰大¶
厯中刻石長安太學¶
¶
　　崇文總目云初參拜詔與儒官校正經典乃取漢蔡¶
邕石經許慎說文吕忱字林陸徳眀釋文命孝亷生¶
顔傳經抄撮疑互取定儒師部為一百六十非縁經¶
見者皆畧而不集¶
¶
　　張參五經文字序云凢一百六十部三千二百三十¶
五字分為三卷說文體包古今先得六經之要有不¶
<pb:KR3h0070_WYG_063-26b>¶
備者求之字林其或古體難眀衆情驚懵者則以石¶
經之餘比例為助石經湮沒所存者寡通以經典及¶
釋文相承𨽻省引而伸之不敢専也近代字樣多依¶
四聲傳冩之後偏傍漸失今則采說文字林諸部以¶
類相從務扵易了不必舊次自非經典文義之所在¶
雖切於時畧不集録以眀為經不為字也非常體偏¶
有所合者詳其證據各以朱字記之俾夫觀省無至¶
多惑¶
¶
<pb:KR3h0070_WYG_063-27a>¶
　　洪邁容齋三筆云書字有俗體一律不可復改者如¶
沖涼況減決五字悉以水為冫雖士人札翰亦然玉¶
篇正收入扵水部中而冫部之末亦存之而皆注云¶
俗乃知由来久矣唐張叅五經文字亦以為譌¶
朱彛尊五經文字䟦云唐大厯十年有司上言經典¶
不正取舎莫準乃詔儒官校定經本送尚書省并國¶
子司業張參辨齊魯之音考古今之字詳定五經書¶
於論堂東西廂之壁論堂者太學孔子廟西之夏屋¶
<pb:KR3h0070_WYG_063-27b>¶
也見舒元輿問國學記其初塗之以土而已太和間¶
祭酒齊皥司業韋公肅易之以堅木擇國子通書法¶
者繕冩而懸之堂禮部郎劉禹錫為作記當時場屋¶
至發題以試士文苑英華載有王履貞賦其畧曰置¶
六經於屋壁作羣儒之龜鏡又云一人作則京國儀¶
型光我廊廟異彼丹青其推詡若此是書自土塗而¶
木版自木版而刋石字已三易恐非參所書矣以予¶
論之唐人多専攻詩賦留心經義者寡參獨奉詔與¶
<pb:KR3h0070_WYG_063-28a>¶
孝亷生顔傳經取疑文互體鈎考而斷决之為士子¶
楷式為功匪淺矣故禹錫記稱為名儒作史者宜以¶
之入儒林傳而舊史新書俱不及焉按孟浩然集有¶
送張參及第還家作錢起集有送張參眀經舉覲省¶
詩而郎官石柱題名參曽入司封貟外郎之列盖¶
參在開元天寳問舉眀經至大厯初佐司封郎尋授¶
國子司業者也今其姓氏僅一見扵宰相世系表一¶
見扵藝文志小學類他不詳焉闕事一也參謂讀書¶
<pb:KR3h0070_WYG_063-28b>¶
不如冩書度其書法必工故當時壁經羣儒奉為龜¶
鏡縱不得與儒林之列書家姓氏亦冝載之而書苑¶
書譜書史俱未之及闕事二也壁經雖無存然參所¶
定五經文字與唐𤣥度九經字樣同刻石附九經之¶
後歐陽永叔最嗜金石文字其序集古録云上自周¶
穆王下更秦漢隋唐五代外至四海九州名山大澤¶
窮厓絶谷荒林破冡神仙鬼物詭怪所傳莫不皆有¶
乃獨唐所刻石經録中䟦尾三百九十六篇此獨無¶
<pb:KR3h0070_WYG_063-29a>¶
有是唐刻石經永叔當日反失扵摹搨未免類於昌¶
黎韓子所云摭拾星宿遺羲娥矣闕事三也今諸書¶
皆有雕本獨五經文字九經字樣止有拓本無雕本¶
闕事四也予思漢魏石經既已湮沒惟唐開成本尚¶
存參書幸附刋扵石顧學者束諸髙閣罕有逰目者¶
故具書之¶
¶
　　右石經考異¶
¶
　　唐元度九經字樣¶
¶
<pb:KR3h0070_WYG_063-29b>¶
　　九經字樣一卷凡七十六部四百二十一字國子監¶
奏覆定石經字體官翰林待詔唐𤣥度状准太和七¶
年十二月五日勅覆定九經字體者今所詳覆多依¶
司業張參五經文字為准其舊字樣嵗月将久畫㸃¶
參差傳冩相承漸至乖誤今並依字書參詳改正諸¶
經之中别有疑闕舊字様未載者古今體異𨽻變不¶
同如總據說文即古體驚俗若依近代文字或傳冩¶
乖訛今與校勘官同商較是非取其適中纂録為新¶
<pb:KR3h0070_WYG_063-30a>¶
加九經字樣一卷請附于五經字樣之末奉勅宜依¶
開成二年八月十二日中書門下牒¶
¶
　　右金石文字記¶
¶
　　書録觧題云五經字樣一卷唐沔王友翰林待詔唐¶
元度撰補張參之所不載¶
¶
　　玉海云大厯十年司業張參纂成五經文字以類相¶
從開成中翰林待詔唐𤣥度加九經字樣補所不載¶
晉開運末祭酒田敏合二者為一編以考正俗體訛¶
<pb:KR3h0070_WYG_063-30b>¶
謬後周廣順三年六月田敏進印板九經書五經文¶
字樣各二部一百三十冊宋朝重和元年十一月二¶
十八日言者謂張參唐元度所撰五經文字九經字¶
様辨證書名頗有依據然其法本取蔡邕石經許氏¶
說文宜重加修定分次部類為新定五經字樣從之¶
顧炎武日知録云唐人以說文字林試士其時去古¶
未逺開元以前未改經文之日篆籀之學童而習之¶
今西安府所存唐睿宗書景龍觀鐘猶帶篆分遺法¶
<pb:KR3h0070_WYG_063-31a>¶
至於宋人其去古益逺而為說日以鑿矣大厯中張¶
參作五經文字據說文字林刋正謬失甚有功扵學¶
者開成中唐𤣥度増補復作九經字様石刻在關中¶
(今西安府學)向無板本間有殘缺無别本可證近代有好¶
事者刻九經補字并屬諸生補此書之缺以意為之¶
乃不知此書特五經之文非經所有者不載而妄添¶
經外之字并及字書中汎博之訓予至關中洗刷元¶
石其有一二可識者顯與所補不同乃知近日學者¶
<pb:KR3h0070_WYG_063-31b>¶
之不肯闕疑而妄作如此¶
¶
　　右石經考異¶
¶
¶
¶
¶
¶
¶
　　六藝之一録卷六十四¶
¶

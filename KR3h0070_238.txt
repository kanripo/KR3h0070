# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.401828
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 238
<pb:KR3h0070_WYG_238-1a>¶
　　欽定四庫全書¶
¶
　　六藝之一録卷二百八十　　錢唐倪濤撰¶
¶
　　歴代書論十¶
¶
　　元郝經論書¶
¶
　　夫書一技耳古者與射御並故三代先秦不計夫工拙¶
而不以為學是以無書法之說焉自包犧氏畫八卦造¶
書契皇頡製字取天地法象之端人物器皿之狀鳥獸¶
草木之文日月星辰之章烟雲雨露之態而為之初無¶
<pb:KR3h0070_WYG_238-1b>¶
工拙之意於其間也世變日下漸趨簡易故變古文為¶
篆文變大篆為小篆又變小篆為𨽻為楷為八分為行¶
為草為真行為行草為章草為正草廢刀用筆廢竹用¶
帛廢帛用紙皆與世變而下也道不足則技始以書為¶
工始寓性情襟度風格其中而見其為人専門名家始¶
有書學矣故古之篆法之存者惟見秦丞相斯斯刻薄¶
寡恩人也故其書如屈鐡琢玉瘦勁無情其法精盡後¶
世不可及漢之𨽻法蔡中郎不可得而見矣存者惟魏¶
<pb:KR3h0070_WYG_238-2a>¶
太傅繇繇沈鷙威重人也故其書勁利方重如畫劔累¶
鼎斬絶深險又變而為楷後人亦不可及楷草之法晉¶
人所尚然至右軍將軍羲之則造其極羲之正直有識¶
鑒風度髙逺觀其遺殷浩及道子諸人書不附桓温自¶
放山水間與物無競江左髙人勝士鮮能及之故其書¶
法韻勝遒婉出竒入神不失其正髙風絶跡邈不可及¶
為古今第一其後顔魯公以忠義大節極古今之正援¶
篆入楷蘇東坡以雄文大筆極古今之變以楷用𨽻於¶
<pb:KR3h0070_WYG_238-2b>¶
是書備極無餘藴矣蓋皆以人品為本其書法即其心¶
法也故栁公權謂心正則筆正雖一時諷諌亦書法之¶
本也茍其人品凡下頗僻側媚縱其書工其中心藴蓄¶
者亦不能揜有諸内者必形諸外也若二王顔坡之忠¶
正髙古縱其書不工亦無凡下之筆矣况於工乎先叔¶
祖謂二王書之經也顔坡書之傳也其餘則諸子百家¶
也故今之為書也必先熟讀六經知道之所在尚友論¶
世學古之人其問學其志節其行義其功烈有諸其中¶
<pb:KR3h0070_WYG_238-3a>¶
矣而後為秦篆漢𨽻玩味大篆及古文以求皇頡本意¶
立筆創法脫去凡俗然後熟臨二王正書熟則筆意自¶
肆變態自出可臨真行又熟則漸放筆可臨行草收其¶
放筆以草為楷以求正筆可臨章草超凡入聖盡棄畦¶
町飛動鼓舞不知其所以然然後臨其正草如是者有¶
年始可於顔求其正筆於坡求其竒筆以正為竒以竒¶
為正出入二王之間復漢𨽻秦篆皇頡之初書法始備¶
矣然猶學之於人非自得之於已也必觀夫天地法象¶
<pb:KR3h0070_WYG_238-3b>¶
之端人物器皿之狀鳥獸草木之文日月星辰之章烟¶
雲雨露之態求制作之所以然則知書法之自然猶之¶
於外非自得之於内也必精窮天下之理鍜鍊天下之¶
事紛拂天下之變客氣妄慮撲滅消弛澹然無欲翛然¶
無為心手相忘縱意所如不知書之為我我之為書悠¶
然而化然後技入於道凡有所書神妙不測盡為自然¶
造化不復有筆墨神在意存而已則自髙古閑暇恣睢¶
倘佯直而不倨曲而不屈剛而不亢柔而不惡端莊而¶
<pb:KR3h0070_WYG_238-4a>¶
不滯妥娜而不欺易而不俗難而不生輕而不浮重而¶
不濁拙而不惡巧而不煩揮灑而不狂頓直而不妄夭¶
矯而不怪窅𦕈而不僻質朴而不野簡約而不闕増羡¶
而不多舒而不緩疾而不速沉著痛快圓熟混成萬象¶
生筆端一畫立太極太虚之雲也大江之波也悠悠然¶
而来浩浩然而逝邈然無我於其間然後為得已雖為¶
一技而可以名家也(陵川集)¶
¶
　　元趙孟頫論書¶
¶
<pb:KR3h0070_WYG_238-4b>¶
　　學書在玩味古人法帖悉知其用筆之意乃為有益右¶
軍書是已退筆因其勢而用之無不如志兹其所以神¶
也¶
¶
　　書法以用筆為上而結字亦須用工蓋結字因時相傳¶
用筆千古不易右軍字勢古法一變其雄秀之氣出於¶
天然故古今以為師法齊梁間人結字非不古而乏俊¶
氣此又存乎其人然古法終不可失也(蘭亭跋)¶
¶
　　凡作字雖戯寫亦如欲刻金石(鐵網珊瑚)¶
¶
<pb:KR3h0070_WYG_238-5a>¶
　　書貴紙筆調和若紙筆不稱雖能書亦不能善也譬之¶
快馬行泥滓中其能善乎(筆道通㑹)¶
¶
　　學書有二一曰筆法二曰字形筆法弗精雖善猶惡字¶
形弗妙雖熟猶生學書能解此始可以語書也已(方鵬崑山¶
志)¶
¶
　　元虞集論書¶
¶
　　書之易篆為𨽻本從簡然君子作事必有法焉精思妙¶
造遂以名世方圓平直無所假借而從容中度自可觀¶
<pb:KR3h0070_WYG_238-5b>¶
則譬如冠冕珮玉執璧奉行事君事神㳟敬在中威儀¶
見外揖拜升降自然成文則其善也乃若頗衺反側怒¶
張容媚小人女子之態學者戒之¶
¶
　　魏晉以来善𨽻書以書名未嘗不通六書之義不通其¶
義則不得文字之情制作之故安有不通其義不得其¶
情不本其故猶得為善書者吴興趙公之書名天下以¶
其深究六書也書之真贋吾嘗以此辨之世之不知六¶
書而效其波磔以為媚誠妄人矣(道園學古録)¶
¶
<pb:KR3h0070_WYG_238-6a>¶
　　元劉因論書¶
¶
　　字書之工拙先秦不以為事科斗篆𨽻正行草漢代而¶
下随俗而變去古逺而古意日衰魏晉以来其學始盛¶
自天子大臣至處士徃徃以能書名家變態百出法度¶
備具遂為専門之學學者茍欲學之篆𨽻則先秦欵識¶
金石刻魏晉金石刻唐以来李陽冰等所當學也正書¶
當以篆𨽻意為本有篆𨽻意則自髙古鍾太傅王右軍¶
顔平原蘇東坡其規矩準繩之大匠也歐率更張長史¶
<pb:KR3h0070_WYG_238-6b>¶
李北海徐浩栁誠懸楊凝式蔡君謨米芾黄魯直萃之¶
以勵吾氣參之以肆吾博可也雖或不工亦不俗矣技¶
至於不俗則亦已矣(荆川稗編)¶
¶
　　元韓性論書¶
¶
　　書果有則乎書心畫也短長肥瘠體人人殊未可以一¶
律拘也書果無則乎古之學者殫精神縻嵗月臨模倣¶
效終老而不厭亦必有其道矣蓋書者聚一以成形形¶
質既具性情見焉異者其體同者其理也能盡其理可¶
<pb:KR3h0070_WYG_238-7a>¶
以為則矣三代之時書以記事未始以㸃畫較工拙也¶
然而鼎彛銘誌之文俯仰向背精入芒髪是豈有意於¶
工哉亦盡其理不能不工耳秦漢而下以書名者何可¶
勝數盡書之理者惟鍾元常王逸少數人而已其殘縑¶
敗楮刓碑斷碣幸存於世者皆為人所寳愛觀其霞分¶
雲駃龍跳虎躍變化倐忽莫適控摶可喜可玩可怖可¶
愕而不可測識意非法度所可拘攣徐而察之俯仰向¶
背之理若合符契後之學者互相憲述随其所至而各¶
<pb:KR3h0070_WYG_238-7b>¶
有成下至黄太史米南宮書體縱肆而法度極森嚴故¶
皆可以擅名於後世由是而降人益事書其資善書者¶
又好為甚髙之論以為師心自用足以成家何必為是¶
拘拘也其形質性情蹠盭昏惑前不則乎古後不足為¶
来者則書道之中絶以是也夫今承㫖趙公以翰墨為¶
天下倡學者翕然而景從趙君仲徳嘗請書法之要公¶
謂當則古無徒取法於今人也仲徳於是取古人評書¶
要語輯為一書名曰書則以成趙公之意而恵學者以¶
<pb:KR3h0070_WYG_238-8a>¶
指南也好事者將取而列諸梓仲徳俾余為之序夫書¶
者六藝之一儒者所當事也書有自然之理理之所在¶
學者則焉射之正也車之軌也砭劑之俞滎也是書傳¶
學者之厚幸非歟(書則序)¶
¶
　　元劉有定論書¶
¶
　　篆直分側直筆圓側筆方用法有異而執筆初無異也¶
其所以異者不過遣筆用鋒之差變耳蓋用筆直下則¶
鋒嘗在中欲側筆則㣲倒其鋒而書體自然方矣古人¶
<pb:KR3h0070_WYG_238-8b>¶
學書皆用直筆王次仲等造八分始側法也(王氏法書苑)¶
¶
　　元戴表元論書¶
¶
　　古之書家莫不能刻謂之書刀後乃用以書丹入石予¶
嘗行金焦間見米南宫題詩厓壁鋒勢飛動遺老云皆¶
其所自鑿今人名能書以刻字為耻殆非通論(剡源集)¶
¶
　　元杜本論書¶
¶
　　夫兵無常勢字無常體若坐若行若飛若動若徃若来¶
若卧若起若日月垂象若水火成形儻悟其變則縱横¶
<pb:KR3h0070_WYG_238-9a>¶
皆有意象矣(書史㑹要)¶
¶
　　元盛熙眀論書¶
¶
　　夫書者心之跡也故有諸中而形諸外得於心而應於¶
手然揮運之妙必由神悟而操執之要尤為先務也每¶
觀古人遺墨存世㸃畫精妙振動若生蓋其功用有自¶
来矣世傳衛夫人之筆陣圖王逸少之永字八法猶可¶
考也舍此而欲求全羙於成體之後固亦難矣¶
¶
　　㸃畫既工而後能結體然布置有踈宻骨格有肥瘠不¶
<pb:KR3h0070_WYG_238-9b>¶
可不察也¶
¶
　　翰墨之妙通於神明故必積學累功心手相忘當其揮¶
運之際自有成書於胸中乃能精神融㑹悉寓於書或¶
遲或速動合規矩變化無常而風神超逸是非髙眀之¶
資孰克然耶¶
¶
　　王右軍過江觀覽名刻歎學衛夫人書徒費嵗月故學¶
書者以當知所宗尚乃能知所用力至於臨摹之功丹¶
墨之妙皆宜精究也(法書考)¶
¶
<pb:KR3h0070_WYG_238-10a>¶
　　眀¶
¶
　　方孝孺論書¶
¶
　　晉宋間人以風度相髙故其書如雅人勝士瀟灑藴藉¶
折旋俯仰容止姿態自覺有出塵意陵遲至於中唐法¶
度森然大備而怒張挺勃之氣亦已露矣唐初諸賢去¶
古未逺故猶有晉宋遺風古人所為常使意勝於法而¶
後世常使法勝於意意難識而法易知顔栁之書余一¶
見即知其羙今始識其用意之妙正猶有道君子泊然¶
<pb:KR3h0070_WYG_238-10b>¶
内運非乆與之居不足知其所藴也(遜志齋集)¶
¶
　　解縉書學詳說¶
¶
　　書肇於庖犧筆墨紙硯皆始古用後世異其制爾書稱¶
作㑹紀於太常非可以刀削為而詩稱彤管知非始於¶
䝉恬也三者放此今書之美自鍾王其功在執筆用筆¶
執之法虚圓正𦂳又曰淺而堅謂撥鐙令其和暢勿使¶
拘攣真書去豪端二寸行三寸草四寸掣三分而一分¶
着紙勢則有餘掣一分而三分着紙勢則不足此其要¶
<pb:KR3h0070_WYG_238-11a>¶
也而擫捺鈎掲抵拒導送指法亦備其曰擫者大指當¶
㣲側以甲肉際當管旁則善而又曰力以中駐中筆之¶
法中指主鈎用力全在於是又有扳罾法食指拄上甚¶
正而竒健撮管法撮聚管端草書便提筆法提挈其筆¶
署書宜此執筆之法也若夫用筆豪釐鋒頴之間頓挫¶
之欝抑之周而折之抑而揚之藏而出之垂而縮之徃¶
而復之逆而順之下而上之襲而掩之盤旋之踴躍之¶
瀝之使之入衂之使之凝築之如穿按之如埽注之趯¶
<pb:KR3h0070_WYG_238-11b>¶
之指之揮之掉之提之拂之空中墜之架虚擒之窮深¶
掣之收而縱之蟄而伸之淋之浸滛之使之茂卷之蹙¶
之雕而琢之使之宻覆之削之使之瑩鼓之舞之使之¶
竒喜而舒之如見佳麗如逺行客過故鄉發其怡怒而¶
奮激之也如撫劔㦸操戈矛介萬騎而馳之也發其壮¶
哀而思也低廻戚促登髙弔古慨然歎息之聲樂而融之¶
如夢華胥之逰聼鈞天之樂與其簞瓢陋巷之樂之意¶
也是其一字之中皆自其心推之有絜矩之道也而其¶
<pb:KR3h0070_WYG_238-12a>¶
一篇之中可無絜矩之道乎上字之於下字左行之於¶
右行横斜踈宻各有攸當上下連延左右顧矚八面四¶
方有如布陣紛紛紜紜鬪亂而不亂渾渾沌沌形圓而¶
不可破昔右軍之叙蘭亭字既盡羙尤善布置所謂増¶
一分太長减一分太短魚鬛鳥翅花鬚蝶芒油然粲然¶
各止其所縱横曲折無不如意豪髮之間直無遺憾近¶
時惟趙文敏公深得其㫖而詹逸菴之署書亦然今欲¶
増减其一分易置其一筆一㸃一畫一豪髮髙下之間¶
<pb:KR3h0070_WYG_238-12b>¶
濶狭偶殊妍醜逈異學者當視其精㣲得之是以統而¶
論之一字之中雖欲皆善而必有一㸃畫鈎剔波拂主¶
之如羙石之藴良玉使人玩繹不可名言一篇之中雖¶
欲皆善必有一二字登峰造極如魚鳥之有麟鳯以為¶
之主使人玩繹不可名言此鍾王之法所以為盡善盡¶
羙也且其遺蹟偶然之作枯燥重濕濃淡相間蓋不經¶
意肆筆為之適符天巧竒妙出焉此不可以强為亦不¶
可以强學惟日日臨名書無吝紙筆工夫精熟乆乃自¶
<pb:KR3h0070_WYG_238-13a>¶
然言雖近易實為要㫖先儀骨體後畫精神有膚有血¶
有力有筋其血其膚側鋒内外之際其力其筋豪髮生¶
成之妙絲来綫去胍絡分眀描搨為先旁摹次之䨇鈎¶
映擬功不可闕對之倣之如燈取影填之補之如鑑照¶
形合之符之如瑞之於瑁也比而似則之如睨伐柯察¶
而象之詳視而黙識之如七十子之學孔子也愈近而¶
愈未近愈至而愈未至切磋之琢磨之治之已精益求¶
其精一旦豁然貫通焉忘情筆墨之間和調心手之用¶
<pb:KR3h0070_WYG_238-13b>¶
不知物我之有間體合造物而生成之也而後為能學¶
書之至耳此余所以為書之詳說也(王氏法書苑)¶
¶
　　解縉學書法¶
¶
　　學書之法非口傳心受不得其精大要須臨古人墨蹟¶
置間架担破管書破紙方有工夫張芝臨池學書池水¶
盡黒鍾丞相入抱犢山十年木石盡黒趙子昻國公十¶
年不下樓巙子山平章每日坐衙罷寫一千字纔進饍¶
唐太宗皇帝簡板馬上字夜半起把燭學蘭亭記大字¶
<pb:KR3h0070_WYG_238-14a>¶
須藏間架古人以帚濡水學書於砌或書於几几石皆¶
䧟¶
¶
　　余少時學書得古之斷碑遺碣效其布置形似自以為¶
至矣間有諛之曰比之古碑刻如燭取影殆逼其真則¶
又喜自負間有談用筆之法者未免非而不信也及稍¶
見古人之真跡雖豪髪運轉皆遒勁蒼潤如畫沙剖玉¶
使人心暢神怡然後知用筆之法書之精神運動於形¶
似布置之外尤不可昧而少之也(解學士集)¶
¶
<pb:KR3h0070_WYG_238-14b>¶
　　王賔叙字¶
¶
　　古人以字名家不易能也師宜官大字方丈一字小字¶
方寸千言此後漢人以大小字名家不易能者也韋仲¶
將自言以張芝筆左伯紙已之墨已之手大字逞徑丈¶
之勢小字寸許千言也此魏人以大小字名家不易能¶
者也惜乎其字皆不可得而見其法則猶可得而知者¶
張長史謂大字促令小小字展令大董内直謂大字貴¶
結宻不結宻則嬾散而無精神偏旁宜字字相照應又¶
<pb:KR3h0070_WYG_238-15a>¶
宜飄逸氣清雅不俗一字之羙皆偏旁凑成分折㸔時¶
各自成一羙始為大字之盡善者矣小字貴開濶字内¶
間架宜眀整開濶一如大字體叚諸羙皆具也以張董¶
所謂觀之後人從其法師韋所不易能可不能耶顧吾¶
嗜古人何如耳(停雲舘帖)¶
¶
　　張紳論書¶
¶
　　古人寫字政如作文有字法有章法有篇法終篇結搆¶
首尾相應故云一㸃成一字之規一字乃終篇之主起¶
<pb:KR3h0070_WYG_238-15b>¶
伏隠顯隂陽向背皆有意態至於用筆用墨亦是此意¶
濃淡枯潤肥瘦老嫩皆要相稱故羲之能為一筆書蓋¶
謂禊序自永字至文字筆意顧盻朝向偃仰隂陽起伏¶
筆筆不斷人不能也書評稱褚河南字裏金生行間玉¶
潤以為行欵中間所空素地亦有法度踈不至逺宻不¶
至近如織錦之法花地相間須要得宜耳¶
¶
　　善書者筆跡皆有本原偏旁俱從篆𨽻知者洞察昧者¶
莫聞是以法篆則藏鋒折搭則從𨽻用筆之向背結體¶
<pb:KR3h0070_WYG_238-16a>¶
之方圜隠顯之中皆存是道人徒見其規摹乎八法而¶
不知其從容乎六書近時惟吴興趙公為能知此其他¶
徃徃皆工㸃畫不究偏旁古法蕩然非為小失¶
¶
　　凡寫字先㸔文字宜用何法如經學文字必當真書詩¶
賦之類行草不妨又㸔紙筆卷册合用字體大小務使¶
相稱然後尋古人寫過様子如小楷有黄庭樂毅畫贊¶
曹娥各自法度不同今所寫當用何者為法凝神存想¶
乗興下筆立一字為一篇之主分其章辨其句為之起¶
<pb:KR3h0070_WYG_238-16b>¶
伏隠顯為之向背開合為之映帶變換情狀可以生形¶
勢可以定始可言書矣(法書通釋)¶
¶
　　楊士竒論書¶
¶
　　真書非古鍾王以後上下率用之然亦有法昧者不能¶
造其至陳繹曽翰林要訣此所謂法也得其法茍非積¶
功之熟亦徒然矣曽子固言羲之所能亦精力自致非¶
天成也一藝之學猶必智行兩盡况從事古聖賢之學¶
者哉(東里續集)¶
¶
<pb:KR3h0070_WYG_238-17a>¶
　　曽棨論學書¶
¶
　　惟晉唐以書名家者不可勝計雖體製不同而規矩繩¶
墨初不異也近時學者徒見其已然之跡臨鍾王者曰¶
我師晉臨歐虞者曰我師唐非惟學者偃然當之見之¶
者亦從而曰彼誠晉也誠唐也噫是徒髣髴其體製之¶
似而不求其規矩繩墨良可歎哉大抵作書須結體平¶
正下筆有源然後伸之以變化鼓之以竒崛則任心随¶
意皆合規矩矣且夫書法之妙非可言傳昔人有見擔¶
<pb:KR3h0070_WYG_238-17b>¶
夫争道聞鼓吹觀舞劔而至神妙以至聼江聲見蛇鬪¶
而筆法進者此豈拘拘於臨寫之勤哉(西墅集)¶
¶
　　眀岳正論書¶
¶
　　書家以永字八法該諸字之法予謂八法本於四法四¶
法本於一法即太極分而為兩儀四象八卦六十四爻¶
之義故側者太極也勒者引而伸之也努者勒之竪也¶
側分而為趯勒分而為啄為䇿努分而為掠為磔努從¶
而勒衡䇿左而啄右掠倚而磔偃知此則知筆矣(岳正類博¶
<pb:KR3h0070_WYG_238-18a>¶
藁)¶
¶
　　眀李東陽論臨書¶
¶
　　子昻臨右軍十七帖非此老不能為此書然觀者掩卷¶
知其為吴興筆也大抵效古人書在意不在形優孟效¶
孫叔敖法耳獻之嘗竊效右軍醉筆右軍觀之歎其過¶
醉獻之始愧服以為不可及此其形體嘗極肖似而中¶
不可亂者如此能書者當自知耳(懐麓堂集)¶
¶
　　吴寛論書¶
¶
<pb:KR3h0070_WYG_238-18b>¶
　　書家謂作真字能寫篆籀法則髙古今¶
¶
　　書家例能文辭不能則望而知其筆畫之俗特一書工¶
而已世之學書者如未能詩吾未見其能書也(匏翁家藏集)¶
¶
　　祝允眀論書¶
¶
　　書聚骨扇如令舞女在瓦礫堆上作伎飛燕玉環亦减¶
態矣(郁逄慶書畫題跋記)¶
¶
　　文徴眀記李少卿論書¶
¶
　　李少卿謂徴眀曰吾學書四十年今始有得然老無益¶
<pb:KR3h0070_WYG_238-19a>¶
矣子其及目力壯時為之因極論書之要訣累數百言¶
凡運指凝思吮豪濡墨與字之起落轉換小大向背長¶
短踈宻髙下疾徐莫不有法蓋公雖潛心古跡而所自¶
得為多當為國朝第一其尤妙能三指搦管虚腕疾書¶
令人莫能及也(甫田集)¶
¶
　　眀楊慎論書¶
¶
　　唐史稱顔真卿筆力遒婉又稱栁公權結體勁媚有見¶
之言哉今人竭力倣者但得其遒而失其婉徒學其勁¶
<pb:KR3h0070_WYG_238-19b>¶
而㤀其媚米元章所以有筆頭如蒸餅之誚也(丹銘總録)¶
¶
　　鄭子經云偶寫一字不成須於衆碑中求之不可輕易¶
率然而作趙子昻所謂必求古人佳様是也¶
¶
　　晉書草體虚澹蕭散此為至妙惟獻之綰秋蛇為文皇¶
所笑至唐張旭懐素方作連綿之筆此黄伯思姜堯章¶
之所不取也¶
¶
　　丁道䕶襄陽啟法寺碑最精歐虞之所自出北方多朴¶
而有𨽻體無晉逸謂之氊裘氣蓋骨格者書法之祖也¶
<pb:KR3h0070_WYG_238-20a>¶
態度者書法之餘也氊裘之喻謂少態度耳¶
¶
　　篆尚婉而通𨽻欲精而宻草貴流而暢真務簡而便此¶
四訣者可謂鯨吞海水盡露出珊瑚枝矣¶
¶
　　山谷曰三代之彛器字畫皆妙蓋勒之金石垂世傳後¶
必托於能者為學古鈎深者謀不為單見淺聞者病也¶
又曰石鼓文筆法如圭璋特逹非後人所能贋作熟觀¶
此書可得正書行草法蓋王右軍亦云爾又曰周秦古¶
器銘皆科斗文字其文章爾雅朝夕玩之可以披剥華¶
<pb:KR3h0070_WYG_238-20b>¶
偽自見真情雖戯弄翰墨亦不為無補又曰草書與科¶
斗篆𨽻同法同意又曰大王昨遂不奉深恨帖有秦漢¶
篆筆姜䕫云真行草書之法圓勁古淡則出於蟲篆㸃¶
畫波發則出於八分轉換向背則出於飛白簡便痛快¶
則出於章草合黄與姜之言觀之學書者必先乎此所¶
謂乗槎直入斗牛宫不但窮河源而已不然是弄潢池¶
而承檐霤豈有驚人之波瀾耶¶
¶
　　智果心成頌云覃精一字功歸自得盈虚統視連行妙¶
<pb:KR3h0070_WYG_238-21a>¶
在相承起伏張懐瓘云臨彷古帖豪髪精研随手變化¶
得魚忘筌晦翁云放意則荒取妍則拙皆得書訣之妙¶
山谷云入則重規叠矩出則奔軼絶塵曲盡書法矣墓¶
田丙舍其鍾元常之懿乎霜寒阮生其王右軍之奥乎¶
李陽冰庶子泉銘怡亭刻石二世之詔無是過也¶
王延之曰勿欺數行尺牘即表三種人身言其難工也¶
梁武帝云衆家可識亦當復由串耳六文可工亦當復¶
由習耳程邈所以能變書體為之舊也張芝所以能盡¶
<pb:KR3h0070_WYG_238-21b>¶
書勢學之積也既舊且積方可以肆其談¶
¶
　　法書惟風韻難及唐人書多粗糙晉人書雖非名法之¶
家亦自奕奕有一種風流藴藉之氣縁當時人物以清¶
簡相尚虚曠為懐修容發語以韻相勝落華𣪚藻自然¶
可觀可以精神解領不可以語言求覔也¶
¶
　　張旭妙於肥藏真妙於瘦然以予論之瘦易而肥難揚¶
子雲曰女有色書亦有色試以色論詩曰碩人其頎左¶
傳云羙而豔豔長大也漢書載昭君豐容靚飾唐史載¶
<pb:KR3h0070_WYG_238-22a>¶
楊妃肌體豐豔東坡詩書生老眼省見稀畫圖但見周¶
昉肥知此可以論字矣¶
¶
　　唐僧貫休工篆籀荆州帥問其筆法休曰此事須登壇¶
而援詎可草草言之此言最中理登壇而援言如人之¶
登髙已至壇上之人一舉手援之而已未加苦功而欲¶
求㨗法譬如坐井中而求援壇上焉有此理耶李頎贈¶
張諲詩小王破體咸支䇿人皆不解破體為何語按徐¶
浩云鍾善真書張稱草聖右軍行法小王破體皆一時¶
<pb:KR3h0070_WYG_238-22b>¶
之妙破體謂行書小縱繩墨破右軍之體也夫以小王¶
去右軍不大相逺已號破體今世解學士之畫圏如鎮¶
宅之符張東海之顫筆如風癱之手蓋王氏家奴所不¶
為一世囂然稱之字學至此掃地矣(墨池𤨏録)¶
¶
　　眀焦竑學書法¶
¶
　　學書之法非口傳心受不得其精故自羲獻而下世無¶
善書者惟智永能寤寐家法書學中興至唐而盛宋家¶
三百年惟蘇米庶㡬元惟趙子昻一人皆師資晉唐所¶
<pb:KR3h0070_WYG_238-23a>¶
以絶出流輩(焦氏筆乗)¶
¶
　　眀王世貞論書¶
¶
　　正鋒偏鋒之說古本無之近来専欲攻祝京兆故借此¶
為談耳蘇黄全是偏鋒旭素時有一二筆即右軍行草¶
中亦不能盡廢蓋正以立骨偏以取態自不容己也文¶
待詔小楷時時出偏鋒固不特京兆何損法書解大紳¶
豐人翁馬應圖縱盡出正鋒何救惡札不識丁字人妄¶
談乃爾可恨可笑¶
¶
<pb:KR3h0070_WYG_238-23b>¶
　　語云真以㸃畫為形質使轉為性情草以㸃畫為性情¶
使轉為形質縱横牽掣之謂使鈎環盤紆之謂轉向背¶
得宜之謂㸃畫又云神彩為上形質次之𨽻以規為方¶
草則圓其矩¶
¶
　　右軍之書後世摹彷者僅能得其圜宻己為至矣其骨¶
在肉中趣在法外𦂳勢游力淳質古意不可到故智永¶
伯施尚能繩其祖武也歐顔不得不變其真旭素不得¶
不變其草永施之書學差勝筆旭素之書筆多學少多¶
<pb:KR3h0070_WYG_238-24a>¶
學少學非謂積習也乃淵源耳¶
¶
　　道生云䨇鈎懸腕讓左側右虚掌實指意前筆後此古¶
人所傳用筆之訣也如屋漏雨如壁坼如印印泥如錐¶
畫沙如折釵股古人所論作書之勢也然妙在第四指¶
得力俯仰進退收徃垂縮剛柔曲直縱横轉運無不如¶
意則筆在畫中而左右者無病矣此法鍾王之後惟藏¶
真得之為多庶㡬於是者唐則伯施信本登善䖍禮紹¶
京泰和伯髙清臣誠懸五季則景度重光宋則君謨元¶
<pb:KR3h0070_WYG_238-24b>¶
章元則子山子昻本朝則仲珩貞伯希哲徴仲數人而¶
已¶
¶
　　先民有言用筆不欲太肥肥則形濁不欲太瘦瘦則形¶
枯肥不剰肉瘦不露骨乃為合作又不欲多露鋒芒露¶
鋒芒則意不持重又不欲深藏圭角藏圭角則體不精¶
神斯言當矣愚以謂如不得已則肉深不如骨勝多露¶
不如深藏猶為彼善也¶
¶
　　山谷云右軍初學衛夫人小楷不能造㣲入妙其後見¶
<pb:KR3h0070_WYG_238-25a>¶
李斯曹喜篆蔡邕𨽻八分於是楷法妙天下張長史觀¶
古鐘鼎銘科斗篆而草聖不愧右軍父子易有云引而¶
伸之觸類而長之天下之能事畢矣¶
¶
　　顔魯公家廟碑今𨽻中之有小篆筆者歐陽蘭臺道因¶
碑今𨽻中之有古𨽻筆者皇象天發碑分篆中之有草¶
法者瘞鶴銘行書中之有古𨽻者¶
¶
　　取蘭亭之半以叅宣示則華實配矣取化度之半以叅¶
廟堂則方圓恊矣¶
¶
<pb:KR3h0070_WYG_238-25b>¶
　　眀項穆論書¶
¶
　　書之法則㸃畫攸同形之楮墨性情各異猶同源分𣲖¶
共樹殊枝者何哉資分髙下學别淺深資學兼長神融¶
筆暢苟非交善詎得從心書有體格非學弗知若學優¶
而資劣作字雖工盈虚舒慘廻互飛騰之妙用弗得也¶
書有神氣非資弗眀若資邁而學踈筆勢雖雄鈎掲導¶
送提搶截拽之權度弗熟也所以資貴聰頴學尚浩淵¶
資過乎學每失顛狂學過乎資猶存規矩資不可少學¶
<pb:KR3h0070_WYG_238-26a>¶
乃居先古人云蓋有學而不能未有不學而能者也¶
初學之士先立大體横直安置對待布白務求其均齊¶
方正矣然後定其筋骨向背徃還開合連絡務求融逹¶
貫通也次又尊其威儀疾徐進退俯仰屈伸務求端莊¶
温雅也然後審其神情戰蹙單叠廻帶翻藏機軸圓融¶
風度洒落或字餘而勢盡或筆斷而意連平順而凛鋒¶
芒健勁而融圭角引伸而觸類書之能事畢矣然計其¶
始終非四十載不能成也第世之學者不得其門從何¶
<pb:KR3h0070_WYG_238-26b>¶
進乎必先臨摹方有定趨始也専宗一家次則博研衆¶
體融天機於自得㑹羣妙於一心斯於書也集大成矣¶
若分布少眀即思縱巧運用不熟便欲標竒是未學走¶
而先學趨也書何容易哉¶
¶
　　書有三戒初學分布戒不均與欹繼知規矩戒不活與¶
滯終能純熟戒狂怪與俗若不均且欹如耳目口鼻開¶
闔長促邪立偏坐不端正矣不活與滯如土塑木雕不¶
說不笑板定固窒無生氣矣狂怪與俗如醉酒巫風匄¶
<pb:KR3h0070_WYG_238-27a>¶
兒村漢胡行亂語顛朴醜陋矣又書有三要第一要清¶
整清則㸃畫不混雜整則形體不偏邪第二要温潤温¶
則性情不驕怒潤則折挫不枯澁第三要閑雅閑則運¶
用不矜持雅則起伏不恣肆以斯數語慎思篤行未必¶
能超入上乗定可為卓然名家矣(書法雅言)¶
¶
　　眀屠隆論書¶
¶
　　吾人學書當兼收並蓄聚古人於一堂接丰采於几案¶
手執心談求其字體形勢轉折結搆若龍跳虎卧風雲¶
<pb:KR3h0070_WYG_238-27b>¶
轉移若四時代謝二儀起伏利若刀戈强若弓矢㸃摘¶
如山頺雨驟而纎輕如細霧游絲使胸中宏博縱横有¶
象庶學不窘於小成而書可名於當代矣(屠赤水帖箋)¶
¶
　　眀周顯宗論書¶
¶
　　寫字之法在手不在筆在心不在手在神不在心神則¶
妙矣不可知矣故規矩可以言傳神妙必繇悟入而貫¶
夫始終者又在熟之一字也古人所謂如利錐畫沙常¶
令筆鋒在畫中用鋒常欲使其透過紙背執之欲緊運¶
<pb:KR3h0070_WYG_238-28a>¶
之欲活不可以指運筆當以腕運筆多力豐筋者聖無¶
力無筋者病類言皆字學之三昧學者當究心焉¶
寫字之法硬筆要慢軟筆要𦂳亦剛柔相濟之意有病¶
纔知無病好處貧方覺受貧難蓋事必親經歴過然後¶
能真知也¶
¶
　　人有云善書者不擇筆此亦未為通論或指寫行書草¶
書言之也若夫楷書篆書𨽻書其筆各有所宜用不可¶
不擇之也(感寓録)¶
¶
<pb:KR3h0070_WYG_238-28b>¶
　　眀莫雲卿論書¶
¶
　　今人之不及唐人唐人之不及魏晉要自時代所限風¶
氣之沿賢哲莫能自奮但師匠不古終乏梯航今世鍾¶
王之踵已不可見如鍾之力命宣示戎路季直諸帖王¶
楷樂毅黄庭曹娥東方讚大令洛神十三行烜赫千古¶
行書求宋搨閣帖太清樓諸刻留意而諦觀焉即傳刻¶
之逺㸃畫乖謬而存十一於千百庶㡬典型學者誠能¶
湛玩深思髣髴其趣又參以譜論諸說而自出胸中之¶
<pb:KR3h0070_WYG_238-29a>¶
竒縱不能氣運争能抑亦不惑於流俗淺夫之見矣¶
鍾元常謂多力豐筋者聖無力無筋者病蓋知筆端之¶
妙全在筋力筋力之勢運於指腕右軍父子及盛唐諸¶
名家皆用其意而時代相沿不能無改前轍故曰元常¶
古肥子敬今瘦正言今古異尚工拙因之古法不傳良¶
可慨也夫楷書起於王次仲之八分夫𨽻為書法之一¶
變也漢魏以来㸃畫波磔行有天則能逺尋本始如鍾¶
之尚書宣示丙舍墓田庶㡬典型右軍黄庭樂毅大令¶
<pb:KR3h0070_WYG_238-29b>¶
洛神十三行皆真書之用意極深者大小穠纎斜正疎¶
宻如化工賦象動合天然自後人偽作右軍之言曰大¶
字促令小小字展令大張顛引以教顔魯公遂作千古¶
謬論末世又以出自魯公不敢置吻魯公而後竟無一¶
人超越自詣古人者至米元章出獨見此意而自運不¶
足然謂魯公書真法入俗可謂具法眼三昧語也凡書¶
家下筆時湏澄神静慮弗以一事闗心既想字形難易¶
俯仰右軍所謂意在筆前然後快然落筆不使凝滯自¶
<pb:KR3h0070_WYG_238-30a>¶
能合符至於平日摹習之功不以寒暑少輟每得清晏¶
便置古帖墨跡披玩游神心手漸熟姿態横生所謂卧¶
王濛於紙端坐徐偃於筆下法度既得任吾心匠適彼¶
互合時發新竒無論求甘心眼即古人何不可至學者¶
輕視之則矜持太過無心手操縱之竒無惑乎其不逮¶
前哲也(莫廷韓集)¶
¶
　　眀董其昌論書¶
¶
　　今人學懐仁聖教序十七帖尤謬其自信不謬者去書¶
<pb:KR3h0070_WYG_238-30b>¶
道轉逺東坡書時有態特用偃筆不能捉筆故有墨肥¶
之誚自元人後無能知趙吴興受病處者自余始發其¶
膏肓在守法不變耳趙吴興過秦論張伯雨以為學内¶
景經實學樂毅論也勻圓如算子右軍所訶徐浩李邕¶
不能免此唐𤣥宗鶺鴒頌清勁處髙出李北海張從申¶
數等便思破庸庸之習落筆以聖教序為戒¶
¶
　　余近来臨顔書因悟所謂折釵股屋漏痕者惟二王有¶
之魯公直入山隂之室絶去歐褚輕媚習氣東坡謂詩¶
<pb:KR3h0070_WYG_238-31a>¶
至於子美書至於魯公至矣非虛語也顔書惟蔡明逺序尤¶
為沉古米海嶽一生不能髣髴蓋亦謂學唐初諸公書¶
稍乏氣骨耳¶
¶
　　晉人書取韻唐人書取法宋人書取意或曰意不勝於¶
法乎不然宋人自以其意為書耳非能有古人之意也¶
然趙子昻則矯宋之弊雖己意亦不用矣此必宋人所¶
訶蓋為法所縳也¶
¶
　　古人作書必不作正局蓋以竒為正此趙吴興所以不¶
<pb:KR3h0070_WYG_238-31b>¶
入晉唐之室也蘭亭非不正其縱宕用筆處無跡可¶
尋若形模相似轉去之逺栁公權云筆正湏學栁下恵¶
者參之余學書三十年見此意耳¶
¶
　　書家以豪逸有氣能自結撰為極則¶
¶
　　書法雖貴藏鋒然不得以糢糊為藏鋒湏有用筆如太¶
阿剸截之意蓋以勁利取勢以虚和取韻顔魯公所謂¶
如印印泥如錐畫沙是也細參玉潤帖思過半矣¶
虞永興嘗自謂於道字有悟蓋於發筆處出鋒如抽刀¶
<pb:KR3h0070_WYG_238-32a>¶
斷水正與顔太師錐畫沙屋漏痕同趣前人巧處故應¶
不傳學虞者輙成算子筆陣所訶以此余非能書能解¶
此耳¶
¶
　　書家以分行布白謂之九宮元人作書經云黄庭有六¶
分九宮曹娥有四分九宮是也今觀信本千文真有完¶
字具於胸中若構凌雲臺一一皆劑而成者米南宮評¶
其真書到内史信矣此本為楊補之家藏勒其全文故¶
學書者先定間架然後縱横跌宕惟變所適也¶
¶
<pb:KR3h0070_WYG_238-32b>¶
　　徃余以黄庭樂毅真書為人作榜署書每懸看輙不得¶
佳因悟小楷法欲可展為方文者乃盡勢也題牓如細¶
亦跌宕自在惟米襄陽近之襄陽少時不能自立家専¶
事摹帖人謂之集古字已有規之者曰須得勢乃傳正¶
謂此¶
¶
　　作書所最忌者位置等匀且如一字中須有收有放有¶
精神相挽處王大令之書從無左右並頭者右軍如鳯¶
翥鸞翔似竒反正米元章謂大年千文觀其有偏側之¶
<pb:KR3h0070_WYG_238-33a>¶
勢出二王外此皆言布置不當平匀當長短錯綜踈密¶
相間也¶
¶
　　吾書與趙文敏較各有短長行間踈宻千字一同吾不¶
如趙若臨仿歴代趙得其十一吾得其十七趙書因熟¶
得俗態吾書因生得秀色趙書無弗作意吾書徃徃率¶
意當吾作意趙書似輸一籌¶
¶
　　三十年前參米書在無一實筆自謂得訣不能常習今¶
猶故吾可愧也米云以勢為主余病其欠淡淡乃天骨帶¶
<pb:KR3h0070_WYG_238-33b>¶
来非學可及(容臺集)¶
¶
　　眀李日華論書¶
¶
　　學書不可漫為散筆必於古人書中擇百餘字成片段¶
者併其行間布置而學之庶血脉起伏有一種天行之¶
趣久之自書卷軸文字不必界畫算量信手揮之亦成¶
準度所謂目機銖兩者也¶
¶
　　樂毅論小中有楷黄庭經楷中有小東方朔畫贊五分¶
中有方丈洛神賦方文在五分中曹娥碑五分字四分¶
<pb:KR3h0070_WYG_238-34a>¶
畫力命表三分畫五分字此書家教典也不講求何由¶
修證公孫大娘舞劔擔夫與公主争道錐畫沙折釵股¶
屋漏雨蓬振沙飛怒猊渇驥此書家禪案也不參透何¶
由悟入¶
¶
　　凡作小楷不可尋常須有法象黄庭經肩有力而腰脚¶
随風洛神賦頭足用力而胸腹慊然天仙水仙宛然可¶
見樂毅論勁正而遒歛東方朔贊和易而逍遥以寫二¶
賢之性情力命表栁葉溶曳於㣲風象㣲臣之遇寵曹¶
<pb:KR3h0070_WYG_238-34b>¶
娥碑花蕋飄流於駭浪似幼女之捐軀巧畫不能摹雄¶
文不能寫而形容分眀可見於翰墨之間此天地之融¶
精鬼神之幹妙所以數帖神䕶神持傳寳百世也¶
米元章論書於道君前曰蔡襄勒字沈遼排字黄庭堅¶
描字蘇軾畫字上復問卿何如對曰臣書刷字世皆不¶
解其何語余為銓注曰勒字顔法也排字歐法也描字¶
虞永法也畫字徐季海法也刷字本出飛帛運帚之義¶
信肘而不信腕信指而不信筆信筆而不信墨揮霍迅¶
<pb:KR3h0070_WYG_238-35a>¶
疾中含枯潤有天成之妙右軍法也隠然凌轢諸老自¶
占一頭地¶
¶
　　薛紹彭書法從蘭亭秀整綿宻中入譬之道脉則中行¶
之士也而變化雄傑之氣絶少是以不能不遜蘇米觀¶
其監太清宫見二蘇上清詞恱之不自揮翰必求坡公¶
書以入石則其伏膺眉山深矣今世稍窺筆法者必欲¶
論著相排何其淺也(紫桃軒又綴)¶
¶
　　眀李日華渴筆頌¶
¶
<pb:KR3h0070_WYG_238-35b>¶
　　書中渇筆如渇駟奮迅奔馳獷難制摩挲古繭千百餘¶
羲獻帖中三四字長沙蓄意振孤蓬盡食腹腴留鯁刺¶
神龍戯海見脊尾不獨欝盤工逺勢巉巖絶壑挂籐枝¶
驚秋落雲風雨至吾持此語叩墨王五指拏空鵬轉翅¶
宣城棗頴不足存鐡腕由来自酣恣(澹致堂集)¶
¶
　　眀婁堅論字畫¶
¶
　　字畫小技耳然而不精研則心與法不相入何由通㣲¶
不積習則手與心不相應何由造妙師法須髙骨力須¶
<pb:KR3h0070_WYG_238-36a>¶
重已識其源雖師心而暗合强摹其迹縱肖貌而實乖¶
(學古緒言)¶
¶
　　眀黄道周論書¶
¶
　　書字自以遒媚為宗加之渾深不墜佻靡便足上流矣¶
衛夫人稱右軍書亦云洞精筆勢遒媚逼人而已虞禇¶
而下逞竒露豔筆意偏徃屢見蹊徑顔栁繼之援戈舞¶
錐千筆一意自此以還略不堪觀才姿不逮乃詆前人¶
以為軟羙可歎也宋時不尚右軍今人大輕松雪俱為¶
<pb:KR3h0070_WYG_238-36b>¶
滛遁未得言詮(石齋集)¶
¶
　　眀趙宧光論書¶
¶
　　字以格力為主作古文竒字諸書以頑而能鈍銳而還¶
朴為格力作大小篆籀諸書以圎而能方方而不露圭¶
角為骨力作徒𨽻真楷以小字如大大字如小為格力¶
作行書藁草以主客分眀引帶不雜為格力體法互眀¶
取近斯顯不得不分屬以著其說耳泥則窮矣¶
¶
　　欲作署書先想一字體裁得所然後拈筆落中筆時即¶
<pb:KR3h0070_WYG_238-37a>¶
作全體想落左筆意在右落右筆意在左上下同之¶
草書須剛柔相濟乃得佳直則剛曲則柔折則剛轉則¶
柔輕重捺筆則剛首尾匀裊則柔曲直轉折易見輕重¶
首尾難知主客分眀心手聼令矣字形實體主也顧瞻¶
引帶客也客過重主過輕不可¶
¶
　　作字三法一用筆二結搆三知趨向用筆欲其有起有¶
止無圭角結搆欲其有節奏無斧鑿趨向欲其有規矩¶
無固執¶
¶
<pb:KR3h0070_WYG_238-37b>¶
　　字法固多不出用筆結搆體裁顧盻四者之外無他能¶
也至若筋骨在學力工夫逸鋒在意興去就唐人尚功¶
晉人尚逸自此而徃不可求其端倪矣何謂用筆正鋒¶
起伏下筆有意是也何謂結搆疎宻得宜聫絡排偶是¶
也何謂體裁格至裁益不拘繩纆是也何謂顧盻左右¶
上下徃来有情是也何謂筋骨强弱得所和而不乖是¶
也何謂逸鋒烏衣子弟翩翩爽爽到處有致是也¶
筆法尚圓過圎則弱而無骨體裁尚方過方則剛而無¶
<pb:KR3h0070_WYG_238-38a>¶
韻筆圎而用方謂之遒體方而用圎謂之逸逸近於媚¶
遒近於疎媚則俗疎則野¶
¶
　　用指而不用腕則畫成㸃而不莊能正腕而不能正鋒¶
則形如刷而不典正鋒全在握管握管直則求其鋒側¶
不可得也握管斜則求其鋒正不可得也(寒山帚談)¶
¶
　　王肯堂論書¶
¶
　　右軍執筆圖東陽陳及時有跋云其圖懸腕者二腕就¶
几者一見於張彦逺法書要録目中而不見其文依其¶
<pb:KR3h0070_WYG_238-38b>¶
執筆似覺紙上有瑟瑟蠶食葉聲随意所之畧無遲礙¶
其法當大母指對用食指頭以小指叠無名指倚管則¶
腕回而筆正勿使管歸於食指第二節内則鋒藏而筆¶
直然用事又全在中指運動取力於肩則字畫秀潤氣¶
骨遒勁矣孔子曰工欲善其事必先利其器此右軍筆¶
圗之所以不可無也¶
¶
　　凡作楷書須筆筆依法書之鍾繇王羲之獻之智永虞¶
世南歐陽詢顔真卿七家乃合楷法其餘不過真書耳¶
<pb:KR3h0070_WYG_238-39a>¶
唐人所謂經生字也(欝岡齋筆塵)¶
¶
¶
¶
¶
¶
¶
¶
<pb:KR3h0070_WYG_238-39b>¶
¶
¶
¶
¶
¶
¶
¶
¶
　　六藝之一録卷二百八十¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.772954
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 78
<pb:KR3h0070_WYG_078-1a>¶
　　欽定四庫全書¶
¶
　　六藝之一録卷七十九　　　　錢唐倪濤撰¶
¶
　　石刻文字五十五¶
¶
　　唐碑¶
¶
　　化度寺邕禪師塔銘¶
¶
　　李伯藥撰歐陽詢正書貞觀五年十一月(金石録)¶
¶
　　唐貞觀間能書者歐陽率更為最善而邕禪師塔銘¶
又其最善者也至大戊申七月中袖此刻見過為書¶
<pb:KR3h0070_WYG_078-1b>¶
其後吳興趙孟頫(郁逢慶書畫題跋記)¶
¶
　　吾家率更流傳人間甚多邕禪師塔銘乃其絶佳者¶
此帖臨模鐫搨又其絶精蓋是舊本至元庚辰二月¶
丁亥歐陽𤣥題李宗道所藏(書畫題跋記)¶
¶
　　歐陽率更姜白石以為追蹤鍾王今觀石刻尚使人¶
驚絶矧真跡哉因知白石之論為信然此化度寺碑¶
蓋舊本收者宜寶藏之至元六年嵗庚辰三月十六¶
日康里巙書(書畫題跋記)¶
¶
<pb:KR3h0070_WYG_078-2a>¶
　　右歐率更書化度寺邕禪師銘塔石本王魯齋先生¶
自言兒時見其兄以此臨學時二百四十餘字其兄¶
亡後魯齋求補為全文而妍&KR1126;自見景定庚申人日¶
所為跋如此至咸淳己巳春又得河南范諤隆興初¶
跋尾云慶厯初其髙王父開府公諱雍舉使闗右歴¶
南山佛寺見斷石砌下視之乃此碑稱歎以為至寶¶
既而寺僧誤以為石中有寶破石求之不得棄之寺¶
後公他日再至失石所在問之僧以實對公求得之¶
<pb:KR3h0070_WYG_078-2b>¶
為三斷矣乃以數十縑易之以歸置里第賜書閣下¶
靖康之亂諸父取藏之井中兵後好事者出之椎搨¶
數十本已乃碎其石恐流散浙右者皆是物也則以¶
是為范公家本矣今又百三十年而魯齋六代孫文¶
英寶藏之如舊比今西安府學本清勁文采相懸絶¶
矣大抵書法有輕重之勢而近無石本類皆一體填¶
凑字内筋絡舉無存者余與他人言皆不省今見此¶
本乃知古人自有真也(春雨集)¶
¶
<pb:KR3h0070_WYG_078-3a>¶
　　長沙歐陽信本書在唐許為妙品鄭漁仲金石畧所¶
載凢二十三種而行於南北者惟僧邕塔銘而已二¶
銘多所翻刻南本失於瘦北本失於肥殊無精絶之¶
本予嘗於越見胡文恭公所藏醴泉銘肥瘦適均精¶
彩煥發識者定為初刻今觀此塔銘其精神絶與之¶
類誠可寶玩也然塔銘尤信本得意書姜堯章所謂¶
勝於醴泉駸駸入於神品亦知言哉元諸大老寘品¶
評於其間者凢十有三人濓尚何言庸掇拾緒論而¶
<pb:KR3h0070_WYG_078-3b>¶
書於左方云(潛溪集)¶
¶
　　予兒時亟聞先憇菴府君稱化度寺帖妙出九成宫¶
¶
　　右而未獲見每以為恨今太師英國張公廷勉出所藏¶
舊帙乃駙馬李子期家物銘叙畧備其空缺處率用¶
印識若文書家所謂盖印者帖後若趙松雪掲曼碩¶
巙子山諸公皆有題識惟謝端所謂藏鋒王沂所謂¶
神氣深穏者最為得之周馳曰石刻羽化乆矣則此¶
固二百年前物也張公博雅好文事尤重世澤其永¶
<pb:KR3h0070_WYG_078-4a>¶
寶之不獨如李氏所識也正德五年八月十日長沙¶
李東陽識(懐麓堂集)¶
¶
　　趙子固以歐陽率更化度醴泉為楷法第一雖不敢¶
謂然然是率更碑中第一而化度尤精𦂳深合體方¶
筆圓之妙而殘缺尤甚昔年得一本僅二百餘字後¶
又致一本雖剥蝕其可讀者㡬再倍之當是前百年¶
物而字意小緩散不能如前本之精勁也豈搨手㣲¶
劣故耶因合而識之俟明忩細展究其所以異可也¶
<pb:KR3h0070_WYG_078-4b>¶
(弇州山人藁)¶
¶
　　張令&KR0739;浮圖銘¶
¶
　　張士貴撰正書無姓名永徽五年十一月(金石録)¶
¶
　　修正寺舍利塔碑¶
¶
　　楊武英撰張延壽正書龍朔二年六月(金石録)¶
¶
　　岐州法門寺舍利塔銘¶
¶
　　賀蘭敏之撰并行書龍朔三年二月(金石録)¶
¶
　　西明寺忍辱闍黎塔銘¶
¶
<pb:KR3h0070_WYG_078-5a>¶
　　僧靈瓉撰暢整書麟徳二年(京兆金石録)¶
¶
　　西明寺上座道宣律師舍利塔銘¶
¶
　　郝文㑹撰并正書乾封三年(京兆金石録)¶
¶
　　翠㣲寺道瑩法師塔碑¶
¶
　　張巨源撰王帎書咸亨五年(京兆金石録)¶
¶
　　大興國寺舍利塔碑¶
¶
　　相州刺史越王貞撰趙郡李君惠集王羲之書興國¶
寺楊震學舍也隋文帝仁壽中以舍利分置天下諸¶
<pb:KR3h0070_WYG_078-5b>¶
寺此其一也碑以儀鳳四年三月立(集古録目)¶
¶
　　大興善寺舍利塔銘¶
¶
　　李儼撰殷仲容八分書縂章二年(金石録)¶
¶
　　平原寺舍利塔銘¶
¶
　　撰人名缺僧仁基正書上元三年二月(金石録)¶
¶
　　舍利塔銘¶
¶
　　陳思順造正書無姓名垂拱四年二月(金石録)¶
¶
　　大徳昉禪師塔銘¶
¶
<pb:KR3h0070_WYG_078-6a>¶
　　武三思撰正書無姓名証聖元年五月(金石録)¶
¶
　　化度寺道感法師塔銘¶
¶
　　殷祚撰并正書萬嵗通天二年八月建(復齋碑録)¶
¶
　　閔居士夫人塔銘¶
¶
　　正書無書撰人姓名大足元年十月(金石録)¶
¶
　　興善寺真器禪師塔碑¶
¶
　　僧波崙撰大足元年立(京兆金石録)¶
¶
　　思簡律師塔銘¶
¶
<pb:KR3h0070_WYG_078-6b>¶
　　正書無書撰人姓名長安四年三月(金録)石¶
¶
　　福先寺浮圖碑¶
¶
　　武后撰武三思正書神龍元年七月(金石録)¶
¶
　　元公浮圖祠堂碑¶
¶
　　八分書無書撰人姓名先天二年八月(金石録)¶
¶
　　浄居尼元機圓明塔碑¶
¶
　　在永嘉縣先天中立(輿地碑目)¶
¶
　　辨機法師塔銘¶
¶
<pb:KR3h0070_WYG_078-7a>¶
　　趙冬㬢撰正書無姓名開元三年九月(金石録)¶
¶
　　涇陽太一寺法海禪師塔銘¶
¶
　　利法師撰僧靜藏書開元三年(京兆金石録)¶
¶
　　法藏禪師塔銘¶
¶
　　開元四年五月田休光撰正書今在西安府南山(金石¶
文字記)¶
¶
　　醴泉寺惠劍禪師塔銘¶
¶
　　僧超霞撰孔光書開元十二年(京兆金石録)¶
¶
<pb:KR3h0070_WYG_078-7b>¶
　　淨業法師塔銘¶
¶
　　開元十二年六月畢彦雄撰正書今在西安府香積¶
寺(金石文字記)¶
¶
　　一行禪師塔碑¶
¶
　　明皇撰并八分書一行本姓張氏名遂後為沙門諡¶
曰大慧碑以開元十六年立(集古録目)¶
¶
　　張説題𤣥宗御書記¶
¶
　　集賢院學士題𤣥宗所書碑御製御書字并年月記¶
<pb:KR3h0070_WYG_078-8a>¶
及模勒刻字人姓名後有開元十六年將幸溫泉親¶
詣大慧禪師塔所口勅檢校立碑使朱敬宣所記然¶
則説所題者禪師塔碑也(集古録目)¶
¶
　　慈恩寺惠教禪師塔銘¶
¶
　　賀蘭欽明撰開元十七年立(京兆金石録)¶
¶
　　敬節法師塔銘¶
¶
　　開元十七年七月正書今在西安府城外杜永村(金石¶
文字記)¶
¶
<pb:KR3h0070_WYG_078-8b>¶
　　比丘尼法澄塔銘¶
¶
　　開元十七年十一月志(闕)撰并書行書今在西安府¶
城外東南馬頭空(金石文字記)¶
¶
　　西明寺上座智逺律師塔銘¶
¶
　　前進士啖彦珍撰集賢院書手陳瓌書律師姓睦氏¶
趙郡人為長安西明寺臨壇上座碑以開元二十五¶
年立(集古録目)¶
¶
　　檀法師塔銘¶
¶
<pb:KR3h0070_WYG_078-9a>¶
　　開元二十五年姜立祐撰正書今在西安府西門外¶
崇仁寺銘文正書而後列弟子沙門皆八分書(金石文字¶
記)¶
¶
　　景賢大師身塔銘¶
¶
　　開元二十五年八月羊俞撰沙門温古行書今在嵩¶
山㑹善寺(金石文字記)¶
¶
　　進法師塔銘¶
¶
　　開元二十五年僧智祥楷書(金石表)¶
¶
<pb:KR3h0070_WYG_078-9b>¶
　　此太子司議陳光撰僧智祥書磨泐僅存形似然其¶
書法亦是習登善者(石墨鐫華)　今在西安府實際寺剥¶
蝕(金石文字記)¶
¶
　　西明寺主惠景法師塔銘¶
¶
　　何榮撰并行書天寶元年(京兆金石録)¶
¶
　　道振禪師塔銘¶
¶
　　天寶元年正月行書(金石文字記)¶
¶
　　慈恩寺道進律師塔銘¶
¶
<pb:KR3h0070_WYG_078-10a>¶
　　髙參撰僧法亮書天寶四年(京兆金石録)¶
¶
　　乗真禪師靈塔碑¶
¶
　　長子主簿王雄風撰胡霈然書并篆額禪師姓麻陸¶
渾人景龍二年為陸渾山圖以獻代宗自書其寺名¶
兠率以賜之及其卒衛尉卿崔從禮之妻李氏得其¶
舍利起塔而藏之碑以天寶七年八月立(集古録目)¶
¶
　　淨藏法師身塔銘¶
¶
　　天寶五載立無書撰人姓名在㑹善寺(嵩陽石刻記)¶
¶
<pb:KR3h0070_WYG_078-10b>¶
　　善才寺大徳𤣥秘塔銘碑¶
¶
　　楊琦撰張乾䕶八分書天寶九年四月(金石録)¶
¶
　　少林寺靈運禪師塔銘¶
¶
　　天寶九載四月十五日門人堅順建右唐少林寺靈¶
運禪師碑試大理評事崔琪撰會善寺沙門行書而¶
缺其名予向遊少林愛其中碑刻時值大雪命人搨¶
之此其一也或誚予好竒之過而不知予之所得抑¶
亦多矣(金薤琳琅)¶
¶
<pb:KR3h0070_WYG_078-11a>¶
　　右宣徳郎試大理評事崔琪撰天寶九載立世言開¶
元天寶之際文人唾地皆成珠玉今以此碑觀之如¶
云窮嵗黙坐猿對茶椀鳥棲禪庵彼嶺雲無心即我¶
心矣彼澗水無性即我性矣此數語雖今之善知識¶
不能拈出况經生哉書法自聖教序中出是善學逸¶
少者(𤣥牘紀)¶
¶
　　太原王四娘塔銘¶
¶
　　裴炫詞張少悌行書天寶六年六月(金石録)¶
¶
<pb:KR3h0070_WYG_078-11b>¶
　　般舟寺𤣥隠禪師塔碑¶
¶
　　徐浩撰并正書天寶十一年二月(金石録)¶
¶
　　𤣥隠塔銘天寶十一年徐浩撰并書嗚呼物有幸不¶
幸者視其所托與其所遭如何爾詩書遭秦不免煨¶
燼而浮圖老子以托於字畫之善遂見珍藏余於集¶
録屢誌此言盖慮後世以余為惑於邪説者也比見¶
當世知名士方少壯時力排異説及老病畏死則歸¶
心釋老反恨得之晩者徃徃如此也可勝嘆哉(集古録)¶
¶
<pb:KR3h0070_WYG_078-12a>¶
　　令暉令皎二禪師塔銘¶
¶
　　趙&KR2949;撰并正書大厯元年二月(金石録)¶
¶
　　再修信行禪師塔碑¶
¶
　　于益撰張楚昭行書大厯六年又三月(金石録)¶
¶
　　于益奉勅撰翰林待詔張楚昭奉為皇帝施手書碑¶
字為行書韓擇木奉勅題額碑以大厯六年閏三月¶
建(復齋碑録)¶
¶
　　碑隂批荅僧義真正書大厯六年(京兆金石録)¶
¶
<pb:KR3h0070_WYG_078-12b>¶
　　代宗賜建法和尚塔額碑¶
¶
　　蘇源明撰段光獻行書大厯六年(京兆金石録)¶
¶
　　化度寺普寂禪師光教塔銘¶
¶
　　僧圓照撰大厯十一年(京兆金石録)¶
¶
　　大聖真身塔銘¶
¶
　　張彧撰楊播行書大厯十三年四月(金石録)¶
¶
　　蕭和尚靈塔銘¶
¶
　　定光上人塔銘¶
¶
<pb:KR3h0070_WYG_078-13a>¶
　　吉中孚撰行書姓名殘缺貞元元年十月(金石録)¶
¶
　　大聖真身舍利塔銘¶
¶
　　吳通㣲撰并正書貞元六年(金石録)¶
¶
　　安國寺大徳律師塔銘¶
¶
　　徐峴撰并正書貞元七年十月(金石録)¶
¶
　　辨正禪師塔銘¶
¶
　　太僕少卿鄭叔規撰氾水縣令徐峴書并篆額師名¶
崇一姓任氏濟源人𤣥宗時詔舉天下髙僧四十九¶
<pb:KR3h0070_WYG_078-13b>¶
人分主諸寺禪師居東都天宫寺後移居善興寺代¶
宗親書院額曰法寶嚴持院徳宗時賜諡辨正碑以¶
貞元十年立在龍門(集古録目)¶
¶
　　辨正禪師塔院記徐峴書誠能行筆而少意思也往¶
時石曼卿屢稱峴書曼卿多得顔桞筆其書與峴不¶
類而逺過之不知何故喜峴書也余當曼卿在時猶¶
未見峴書但聞其所稱曼卿歿已乆始得此書遂録¶
之爾(集古録)¶
¶
<pb:KR3h0070_WYG_078-14a>¶
　　貞元無垢淨光塔銘¶
¶
　　庾承宣撰無書人名氏篆額貞元十五年四月立(諸道¶
石刻録)¶
¶
　　王頭陀塔銘¶
¶
　　在懐安軍雲頂山塔院貞元十五年薛倕撰文(輿地碑目)¶
¶
　　光宅寺惠日禪師塔銘¶
¶
　　孫藏器撰并正書貞元二十年(京兆金石録)¶
¶
　　靈珍禪師塔銘¶
¶
<pb:KR3h0070_WYG_078-14b>¶
　　徐峴撰并正書元和八年八月(金石録)¶
¶
　　紫玉山禪師塔銘¶
¶
　　李承翟撰屈師穆正書元和九年(金石録)¶
¶
　　樂善寺處道和尚塔銘¶
¶
　　歸登撰并行書篆額元和八年(訪碑録)¶
¶
　　智源禪師塔銘¶
¶
　　元和九年立在鍾離縣(輿地碑目)¶
¶
　　上𢎞和尚塔碑¶
¶
<pb:KR3h0070_WYG_078-15a>¶
　　白居易撰序李堯恭正書元和十三年五月(金石録)¶
¶
　　撫州景雲寺上𢎞和尚塔碑白居易撰李克恭正書¶
段全緯篆額武宗時廢大中八年七月十五日重立¶
在東林寺(復齋碑録)¶
¶
　　大聖舍利塔銘¶
¶
　　張仲素撰吳仲冉正書元和十四年五月(金石録)¶
¶
　　元浩和尚靈塔碑¶
¶
　　崔恭撰并正書元和十四年五月(金石録)　在虎邱(復齋¶
<pb:KR3h0070_WYG_078-15b>¶
碑録)¶
¶
　　莊嚴寺大慧禪師塔銘¶
¶
　　歸登撰并書元和十四年(京兆金石録)¶
¶
　　律大徳凑公塔銘¶
¶
　　白居易撰僧雲皋正書長慶二年六月(金石録)¶
¶
　　白居易撰長慶二年閏十月建武宗時廢宣宗大中¶
八年七月十五日重立(復齋碑録)¶
¶
　　熙怡大師石墳志銘¶
¶
<pb:KR3h0070_WYG_078-16a>¶
　　侯髙撰僧雲臯正書長慶四年五月立(復齋碑録)¶
¶
　　大覺禪師塔銘¶
¶
　　李渤撰桞公權正書長慶四年六月(金石録)¶
¶
　　明禪師塔銘¶
¶
　　靈皎撰在長興縣空隱院(輿地碑目)¶
¶
　　興寕寺律如瑫大師塔銘¶
¶
　　僧張彪撰并書寶厯元年在無錫(復齋碑録)¶
¶
　　幽棲寺冲素和尚塔銘¶
¶
<pb:KR3h0070_WYG_078-16b>¶
　　沙門靈遵行書長慶三年歸化寶歴三年正月起塔¶
(復齋碑録)¶
¶
　　緫持寺大果禪師藏山和尚塔銘¶
¶
　　于敖撰李隨正書大和元年(京兆金石録)¶
¶
　　寧賁禪師塔銘　沈的撰并行書沙門曇鏡八分書額¶
¶
　　大和五年九月建在山隂縣界昭福寺(復齋碑録)¶
¶
　　岑禪師舍利塔碑¶
¶
　　髙通理文大和二年立在㑹善寺(嵩陽石刻記)¶
¶
<pb:KR3h0070_WYG_078-17a>¶
　　照公塔銘¶
¶
　　太子少傳分司東都白居易撰劉禹錫為秘書監分¶
司東都時書照公名神照姓張氏蜀州青城人居東¶
都奉國寺碑以開成三年立(集古録目)¶
¶
　　奉公塔銘¶
¶
　　開成四年李𢎞度撰僧建初行書(金石表)¶
¶
　　&KR0034;公者尉遲敬徳之從子也度為僧譯經于慈恩寺¶
卒于永淳中大和間始建塔李𢎞度銘之書者亦建¶
<pb:KR3h0070_WYG_078-17b>¶
初然其筆法不無少遜𤣥奘塔銘(石墨鐫華)¶
¶
　　大偏覺法師𤣥奘塔銘¶
¶
　　開成四年五月劉軻撰沙門建初行書今在西安府¶
城南興教寺(金石文字記)¶
¶
　　𤣥奘乆居西域廣譯佛言唐太宗極尊崇之據史卒¶
于顯慶六年即龍𦍤元年銘則云卒于麟徳元年之¶
二月史云年五十六銘云年六十九先葬滻東后移¶
徙樊川北原即少陵原文宗開成四年劉軻撰文僧¶
<pb:KR3h0070_WYG_078-18a>¶
建初書行草秀勁有法而文亦粗能言師事亦可存¶
也(石墨鐫華)¶
¶
　　寶稱法師塔銘¶
¶
　　劉軻撰陳去病正書開成四年七月(金石録)¶
¶
　　秘書丞史館修撰劉軻撰江南司户參軍陳去疾書¶
前振武節度參謀李廷彦篆額律師江南講僧也名¶
智滿陶靖節之九世孫始出家于寶稱寺故以為號¶
碑以開成四年立大中八年重建在廬山(集古録目)¶
¶
<pb:KR3h0070_WYG_078-18b>¶
　　碑以開成四年四月二十七日建武宗時廢碑以宣¶
宗大中八年七月重立(復齋碑録)¶
¶
　　大達法師𤣥秘塔銘¶
¶
　　㑹昌元年十二月裴休撰桞公權正書并篆額今在¶
西安府儒學碑隂有&KR0239;内莊宅使牒及比邱正言疏¶
大中六年四月(金石文字記)¶
¶
　　右唐大達法師𤣥秘塔銘裴休文桞公權書石刻在¶
西安府學㑹昌元年所建唐法書家前有歐虞禇薛¶
<pb:KR3h0070_WYG_078-19a>¶
後有顔桞而桞所論心正則筆正雖一時格君之言¶
要為書法第一義也(東里續集)¶
¶
　　大逹法師𤣥秘碑桞公權正書歐陽公嘗謂物之所¶
遭有幸不幸詩書遭秦不免煨燼而浮圖老氏以托¶
於字書之善遂見珍蓄若此碑是已嗚呼緇流之藉¶
文字以傳後世如予之所録蓋不止於一𤣥秘塔也¶
(金薤琳琅)¶
¶
　　𤣥秘塔銘石刻在闗中㑹昌元年建桞學士公權書¶
<pb:KR3h0070_WYG_078-19b>¶
裴觀察休撰又十二年休始以鹽鐡使入相所著楞¶
嚴義解諸所參㑹妙入𤣥宗出彼法中居士長者之¶
流者耶此碑桞書中之最露筋骨者遒媚勁健固自¶
不乏要之晋法亦大變耳(弇州山人藁)¶
¶
　　桞誠懸書學出自鄔彤鄔彤出自懐素而素自直遡¶
永師者大抵唐世字學極盛然自魯公而下其餘諸¶
名家數人同論則具體而㣲各觀則同工異曲𤣥秘¶
塔是桞書之極有筋骨者刻手精工唐碑罕能及之¶
<pb:KR3h0070_WYG_078-20a>¶
故可寶以為玩也(𤣥牘紀)¶
¶
　　慈恩寺善導和尚塔銘¶
¶
　　僧志遇撰并書大中五年(京兆金石録)¶
¶
　　章敬寺法照和尚塔銘¶
¶
　　僧鏡霜述并書大中十三年(京兆金石録)¶
¶
　　言和尚塔碑¶
¶
　　張君卿撰于𤣥素行書咸通三年(京兆金石録)¶
¶
　　聖壽寺上座惠靈和尚塔銘¶
¶
<pb:KR3h0070_WYG_078-20b>¶
　　薛綜撰咸通四年(京兆金石録)¶
¶
　　報恩安國寺浮圖銘¶
¶
　　正書無書撰人名氏篆額咸通十三年十月立在宜¶
興(復齋碑録)¶
¶
　　報恩寺𢎞憲大師塔銘¶
¶
　　張元逸撰并書篆額中和四年五月建(復齋碑録)¶
¶
　　資聖寺宣和尚塔銘¶
¶
　　沙門藴讓述楊光中正書陳漢温八分書額光啟三¶
<pb:KR3h0070_WYG_078-21a>¶
年九月建(諸道石刻録)¶
¶
　　廣濟大師含真和尚舍利塔碑¶
¶
　　盧光濟撰髙隲正書光化二年(京兆金石録)¶
¶
　　大徳檀法師塔銘¶
¶
　　此姜立祐撰而無書者名行草筆法圓健清逸當與¶
建初大遍覺銘並觀(石墨鐫華)¶
¶
　　淨業禪師塔銘¶
¶
　　正字畢彦雄撰文而無書者名正書法亦習禇登善¶
<pb:KR3h0070_WYG_078-21b>¶
者勁拔似之而其鈎磔處稍不及耳楊脩齡侍御在¶
長安日亟賞之遂多搨者(石墨鐫華)¶
¶
　　無書跋及嵗月¶
¶
　　法玩禪師塔銘　無書撰人名氏(墨池編)¶
¶
　　靈迅禪師塔銘　無書撰人名氏(墨池編)¶
¶
　　淨飛禪師塔銘　無書撰人名氏(墨池編)¶
¶
　　大智禪師塔銘　吳承嗣書在嵩山(墨池編)¶
¶
　　悟真大師塔銘　歸稱書(墨池編)¶
¶
<pb:KR3h0070_WYG_078-22a>¶
　　阿育王寺舍利塔銘　張行博書(墨池編)¶
¶
　　道法禪師志靜塔銘　鳳翔府(金石畧)¶
¶
　　東林佛䭾禪師舍利塔銘　張庭珪分書江州(金石畧)¶
¶
　　懐素律師塔銘　韋鼎書(金石畧)¶
¶
　　大覺禪師塔銘　蕭起書杭州(金石畧)¶
¶
　　東林臨壇大徳塔銘　弟子雲軻書江州(金石畧)¶
¶
　　龍牙山先大師塔銘　楊玗文并篆潭州(金石畧)¶
¶
　　鳥窠禪師塔銘　在定業院(輿地碑目)¶
¶
<pb:KR3h0070_WYG_078-22b>¶
　　道一禪師塔銘　權載之撰(輿地碑目)¶
¶
　　靈光寺僧靈祐塔銘沈亞之文(輿地碑目)¶
¶
　　心鏡大師舍利塔銘在鄞縣崇夀寺刺史崔琪狀(輿地¶
碑目)¶
¶
　　㑹善寺安和尚塔銘　無書撰人名氏(墨池編)¶
¶
　　道安和尚舍利塔銘　無書撰人名氏(墨池編)¶
¶
　　大辯禪師塔銘　無書撰人名氏(墨池編)¶
¶
　　法王寺大徳惠演塔銘(碑帖攷)¶
¶
<pb:KR3h0070_WYG_078-23a>¶
　　唐碑(釋氏　僧寺諸碑)¶
¶
　　長壽寺舍利碑¶
¶
　　𨽻書不著書撰人名氏隋文帝仁壽中内出舍利寘¶
於三河郡之仁壽道塲藏以金棺玉函唐初詔選名¶
僧三十人居之齊王元吉造丈八大像於寺中碑以¶
武徳六年五月立(集古録目)¶
¶
　　代國夫人開佛窟碑¶
¶
　　陳國重撰韓處約書碑稱佛窟者當漢初有氣如烟¶
<pb:KR3h0070_WYG_078-23b>¶
雲出於其間漢髙祖為之立廟後漢永平中釋教至¶
中國改廟名曰曰太平寺周改名曰大乗武帝時被¶
毁至唐代國夫人楊氏開而立之碑以顯慶二年立¶
(集古録目)¶
¶
　　改造彌勒閣碑¶
¶
　　行書無書撰人姓名龍𦍤三年正月(金石録)¶
¶
　　西峯秦王觀基浮圖碑¶
¶
　　上元二年華州刺史喬師望撰并八分書(金石文字記)¶
¶
<pb:KR3h0070_WYG_078-24a>¶
　　喬師望尚髙祖女廬江公主¶
¶
　　九門縣西浮圖碑¶
¶
　　右九門縣西浮圖碑唐應詔四科舉董行思文清河¶
傅徳節書題云九門縣合鄉城人等為國建浮圖之¶
碑浮圖在智矩寺中寺今亦廢碑上元三年建按唐¶
有兩上元此碑云嵗在丙子乃髙宗上元三年也肅¶
宗上元三年嵗在壬寅爾(集古録)¶
¶
　　靜法師方墳碑¶
¶
<pb:KR3h0070_WYG_078-24b>¶
　　張嘉貞撰鍾紹京正書長安元年十二月(金石録)¶
¶
　　大忍寺門樓碑¶
¶
　　沙門釋某撰裴抗八分書開元十八年(金石録)¶
¶
　　大忍寺門樓碑¶
¶
　　楊邈撰裴抗書開元二十一年(金石録)¶
¶
　　易州雲居寺石浮圖碑¶
¶
　　開元十五年太原王大悦撰并書(燕都遊覧志)¶
¶
　　(附)雲居寺石浮圖後記¶
¶
<pb:KR3h0070_WYG_078-25a>¶
　　開元二十八年莫州吏部常選王守泰行書(金石文字記)¶
¶
　　龍興寺淨土院碑¶
¶
　　李邕撰韋同八分書開元中立(金石録)¶
¶
　　安鄉郡開元寺卧禪師淨土堂碑¶
¶
　　監察御史張鼎撰雍縣尉吳郁書天寶九載庚寅立¶
稱卧禪姓辛氏名順忠隴西狄道人隴右按察使崔¶
昇進奏住河南開元寺右脅而卧諸漏已無開元中¶
詔隴右節度使張守珪為就寺造淨土堂故為銘自¶
<pb:KR3h0070_WYG_078-25b>¶
河隴歿於羌夷州縣城郭官寺民廬莫不毁廢唯佛¶
寺與碑銘文字載佛寺者往往多在世皆以為西方¶
幽逺殊類異俗不知禮義出於天性故夷之然其於¶
佛皆知信慕以其有罪福報應之説予以謂西夷雖¶
恣睢甚者及曉之以曲直是非悦且從也固不可謂¶
其天性無欲善之端是以虞夏之世東漸于海西被¶
于流沙朔南暨聲教則能令其信慕者亦非特有佛¶
而已也彼以罪福報應之説動之未若不動之以利¶
<pb:KR3h0070_WYG_078-26a>¶
害而使之心化此先王之徳所以為盛也(元豐題跋)¶
¶
　　金城寺放生池碑¶
¶
　　八分書撰人姓名殘缺天寶十年七月(金石録)¶
¶
　　神徳寺彌勒閣碑¶
¶
　　杜鼇撰馬順書彌勒閣者開元中沙門會覺所立天¶
寶十一載馮翊人張祥徳重建碑以十二載立在華¶
原(集古録目)¶
¶
　　多寶塔感應碑¶
¶
<pb:KR3h0070_WYG_078-26b>¶
　　岑勛撰顔真卿正書天寶十一年四月(金石録)¶
¶
　　慈恩寺常住莊地碑¶
¶
　　韓擇木八分書顔真卿撰代宗篆額大歴六年八月¶
(金石録)¶
¶
　　大覺禪師國一影堂碑¶
¶
　　在紹興府城大慶寺貞元元年(輿地碑目)¶
¶
　　濟逺寺功徳碑¶
¶
　　郭邕撰劉雲行書貞元十年正月(金石録)¶
¶
<pb:KR3h0070_WYG_078-27a>¶
　　尚書李公造華嚴三㑹普光明殿功徳碑¶
¶
　　貞元十六年支髙撰并書今在交城縣西北五里萬¶
卦山天寧寺(金石文字記)¶
¶
　　智者大師修禪林道塲碑¶
¶
　　元和二年立在大慈寺(輿地碑目)¶
¶
　　無量寺多寶塔碑¶
¶
　　裴度撰王凝正書元和十二年六月(金石録)　在新鄭¶
縣(復齋碑録)¶
¶
<pb:KR3h0070_WYG_078-27b>¶
　　石壁寺甘露義壇碑¶
¶
　　元和八年三月李逢吉撰正書今在交城縣石壁山¶
寺碑隂有進甘露表云臣説言臣所部太原府交城¶
縣石壁山寺今月二十二日夜甘露降於寺内戒壇¶
西及寺外柏林上大枝小葉無不周徧凝泫垂滴甘¶
甜如蜜當寺臨壇大徳僧慎㣲與僧惠廣等一十五¶
人咸共觀嘗覆問如狀云云貞元十二年九月二十¶
五日臣説者河東節度使北都留守太原尹李説即¶
<pb:KR3h0070_WYG_078-28a>¶
普光明殿碑所謂尚書李公者也此碑為元至順三¶
年重刻(金石文字記)¶
¶
　　杯渡禪師影堂碑¶
¶
　　朱存撰釋巨鄰篆書太和三年立在隱靜山(復齋碑録)¶
¶
　　龍興寺大藏經碑¶
¶
　　在隆州報恩寺開成四年吳商撰(輿地碑目)¶
¶
　　大梅山常祖師還源碑¶
¶
　　江積撰并正書開成五年七月(諸道石刻録)¶
¶
<pb:KR3h0070_WYG_078-28b>¶
　　千福寺重建章資師傳教碑¶
¶
　　朱景𤣥撰朱玘行書大中五年立(京兆金石録)¶
¶
　　東林寺經藏碑¶
¶
　　李肇撰元和七年九月建武宗時廢大中十三年七¶
月八日馮譔重書再立并篆額(復齋碑録)¶
¶
　　法順和尚吉祥泉碑¶
¶
　　裴處權撰裴延嗣書咸通六年(京兆金石録)¶
¶
　　明佛法根本碑¶
¶
<pb:KR3h0070_WYG_078-29a>¶
　　僧智慧輪撰僧紹明正書并篆額咸通十年立(諸道石刻¶
録)¶
¶
　　崇聖寺佛牙寶塔碑¶
¶
　　忠武軍節度判官監察御史内供奉孫朴撰檢校太¶
子賔客濮王府司馬王君平書㨿碑髙宗儀鳳中始¶
建崇聖寺于京師武宗廢佛法寺亦被毁宣宗初復¶
以太平坊之温國寺為崇聖寺崇聖舊寺所藏佛牙¶
者顯慶中沙門道宣得之於神人至此建塔以奉之¶
<pb:KR3h0070_WYG_078-29b>¶
碑無所立年月(集古録目)¶
¶
　　多寶塔感應碑¶
¶
　　右唐多寶塔感應碑多寶塔者僧楚金所造楚金嘗¶
冩法華經千餘部寘塔中今猶有存者余於士大夫¶
家數見之余亦得其一卷乃乾元二年肅宗所造卷¶
首佛像絹素畫蹟尚如新也(金石録)¶
¶
　　右千福寺多寶塔碑顔公之書多矣惟此碑盛傳人¶
間歐陽公作集古録跋尾而此獨見遺惟趙氏金石¶
<pb:KR3h0070_WYG_078-30a>¶
録有之謂多寶塔者僧楚金所造楚金甞冩法華經¶
千餘部寘塔中趙氏復謂於士大夫家數見之則楚¶
金之書至宋猶有存者碑今在陕西西安府學(金薤琳琅)¶
顔魯公多寶佛塔碑石刻在西安舊搨完善可讀公¶
書如東方畫像家廟碑咸天骨遒峻風稜射人此帖¶
結法尤整密但貴在藏鋒小逺大雅不無佐史之恨¶
耳多寶佛塔事在法華經中歴過去未来阿僧祗刼¶
世尊説法此佛即現寶塔空中賛羙大抵皆寓言也¶
<pb:KR3h0070_WYG_078-30b>¶
佛惟空是以常在常現常滿今以有為迹求之得無¶
去之愈逺乎一念發菩提心即證菩提即現多寶塔¶
稱善哉人自不見聞耳(弇州山人藁)¶
¶
　　魯公書多寶佛塔最窘束而世人最喜正如杜少陵¶
詩其佳處滿卷而學者徒取其便澀此殆曹子建所¶
謂蘭茝馨香人之所嗜而海内有逐臭之夫者也嗟¶
嗟世人若不具隻眼而隨人語言以評古書此又曷¶
足以言心賞邪余故為淵泉道破必且能為我下一¶
<pb:KR3h0070_WYG_078-31a>¶
轉語也(𤣥牘紀)¶
¶
　　魯公正書惟此碑最著以其字比諸碑稍小便於展¶
玩耳而結法視東方讚家廟碑似覺少遜王元羙曰¶
貴在藏鋒小逺大雅不無佐史之恨信然碑舊在興¶
平千福寺不知何時移立西安府學中(石墨鐫華)¶
¶
　　金城寺放生池碑¶
¶
　　右唐金城寺放生池碑書撰人姓名皆已殘缺㨿田¶
槩京兆金石録以為韓擇木書豈當槩為録時尚完¶
<pb:KR3h0070_WYG_078-31b>¶
好可讀乎其字畫竒偉非擇木不能為也(金石録)¶
¶
　　補¶
¶
　　化善寺石井碑¶
¶
　　劉翊行書天授二年十月(金石録)¶
¶
　　大行禪師義訓碑¶
¶
　　何榮先行書開元二十六年二月(金石録)¶
¶
　　僧道源發願轉輪藏碑¶
¶
　　王承規書貞元十四年鎮州(金石畧)¶
¶
<pb:KR3h0070_WYG_078-32a>¶
　　無嵗月及書跋¶
¶
　　草堂寺報願碑　宋僖文蒯敬宗正書(金石録)¶
¶
　　寂照寺雙浮圖碑　單江撰八分書(金石録)¶
¶
　　千佛寶塔碑　毛伯政篆書(墨池　碑帖考云毛伯玉編　　篆在京兆)¶
¶
　　鳳翔尹李晟為國修寺碑　王播書(墨池　金石畧云編　　僧潛瑾書¶
鳳翔府)¶
¶
　　龍泉寺常住田碑　范的書越州(金石畧)¶
¶
　　華嚴寺鍳法碑　顔真卿書杭州(金石畧)¶
¶
<pb:KR3h0070_WYG_078-32b>¶
　　太光和尚道蹟碑　在烏程法華寺(輿地碑目)¶
¶
　　襄州延慶院經藏碑　裴光逺八分書(碑帖攷)¶
¶
　　敕重置七祖塔寺碑　邵宗厚書(碑帖攷)¶
¶
　　華嚴九會碑　李𤣥穆行書(金石表)¶
¶
¶
¶
¶
　　六藝之一録卷七十九¶
¶

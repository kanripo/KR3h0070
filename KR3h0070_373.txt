# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.504514
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 373
<pb:KR3h0070_WYG_373-1a>¶
　　欽定四庫全書¶
¶
　　六藝之一録續編卷九　　　　錢唐倪濤撰¶
¶
　　續書體論¶
¶
　　東吳顧炎武寜人甫日知録¶
¶
　　字¶
¶
　　春秋以上言文不言字如左傳於文止戈為武故文反¶
正為乏於文皿蟲為蠱及論語史闕文中庸書同文之¶
類並不言字易女子貞不字十年乃字詩牛羊腓字之¶
<pb:KR3h0070_WYG_373-1b>¶
左傳其僚無子使字敬叔皆訓為乳書康誥于父不能¶
字厥子左傳樂王鮒字而敬小事大大字小亦取愛養¶
之義唯儀禮士冠禮賔字之禮記郊特牲冠而字之敬¶
其名也與文字之義稍近亦未嘗謂文為字也以文為¶
字乃始於史記秦始皇琅琊臺石刻曰同書文字説文¶
序云依類象形謂之文形聲相益謂之字文者物象之¶
本字者孳乳而生(孝經援神契亦有此説)周禮外史掌逹書名於¶
四方注云古曰名今曰字儀禮聘禮注云名書文也今¶
<pb:KR3h0070_WYG_373-2a>¶
謂之字此則字之名自秦而立自漢而顯也與¶
¶
　　三國志注孫亮時有山隂朱育依體象類造作異字¶
千名以上¶
¶
　　許氏序説十四篇五百四十部九千三百五十三文¶
¶
　　解説凡十三萬三千四百四十一字以篆書謂之文隸¶
書謂之字張揖上博雅表凡萬八千一百五十文唐元¶
度九經字様序凡七十六部四百廿一文則通謂之文¶
三代以上言文不言字李斯程邈出文䧏而為字矣二¶
<pb:KR3h0070_WYG_373-2b>¶
漢以上言音不言韻周顒沈約出音降而為韻矣¶
¶
　　古文¶
¶
　　古時文字不一如漢汾隂宫鼎其蓋銘曰汾隂供官銅¶
鼎蓋二十枚二十字作十十鼎銘曰汾隂供官銅鼎二¶
十枚二十字作□其末曰第二十三二十字作廿一器¶
之銘三見而三不同自唐以後文字日繁不得不歸一¶
律而古書之不復通者多矣¶
¶
　　説文¶
¶
<pb:KR3h0070_WYG_373-3a>¶
　　自隸書以來其能發明六書之指使三代之文尚存於¶
今日而得以識古人制作之本者許叔重説文之功為¶
大後之學者一㸃一畫莫不奉之為規矩而愚以為亦¶
有不盡然者且以六經之文左氏公羊榖梁之傳毛萇¶
孔安國鄭衆馬融諸儒之訓而未必盡合况叔重生於¶
東京之中世所本者不過劉歆賈逵杜林徐廵等十餘¶
人之説而以為盡得古人之意然與否與一也¶
¶
　　楊慎六書索隱序曰説文有孔子説楚莊王説左氏¶
<pb:KR3h0070_WYG_373-3b>¶
説韓非説淮南子説司馬相如説董仲舒説京房説¶
衛宏説揚雄説劉歆説桑欽説杜林説賈逵説傅毅¶
説官溥説譚長説王育説户彤説張林説黃顥説周¶
盛説逯安説歐陽僑説甯嚴説爰禮説徐廵説莊都¶
説張徹説¶
¶
　　五經未遇蔡邕等正定之先傳寫人人各異今其書所¶
収率多異字而以今經校之則説文為短又一書之中¶
有兩引而其文各異者後之讀者將何所從二也¶
¶
<pb:KR3h0070_WYG_373-4a>¶
　　如汜下引詩江有汜洍下引詩江有洍逑下引書旁¶
逑孱功僝下引書旁救僝功卺下引詩赤舄己巳掔¶
下引詩赤舄掔掔　鄭康成常駮許慎五經異義顔¶
氏家訓亦云説文中有援引經傳與今乖者未之敢¶
從¶
¶
　　流傳既久豈無脱漏即徐鉉亦謂篆書堙替日久錯亂¶
遺脱不可悉究今謂此書所闕者必古人所無别指一¶
字以當之改經典而就説文支離回互三也¶
¶
<pb:KR3h0070_WYG_373-4b>¶
　　如説文無劉字後人以鎦字當之無由字以甹字當¶
之無免字以絻字當之¶
¶
　　今舉其一二評之如秦宋薛皆國名也秦從禾以地宜¶
禾亦已迂矣宋从木為居薛从辛為辠此何理也費誓¶
之費改為䉾訓為惡米武王載斾之斾改為坺訓為臿¶
土威為姑也為女隂殹為擊聲困為故廬普為日無¶
色貉之為言惡也視犬之字如畫狗狗叩也豈孔子之¶
言乎訓有則曰不宜有也春秋書日有食之訓郭則曰¶
<pb:KR3h0070_WYG_373-5a>¶
齊之郭氏善善不能進惡惡不能退是以亡國不幾於¶
勦説而失其本指乎居為法古用為卜中童為男有辠¶
襄為解衣耕弔為人持弓會敺禽辱為失耕時叟為束¶
縛捽抴罰為持刀罵詈勞為火燒門宰為辠人在屋下¶
執事𡨕為十六日月始虧㓝為刀守井不幾於穿鑿而¶
逺於理情乎武曌師之而制字荆公廣之而作書不可¶
謂非濫觴於許氏者矣若夫訓參為商星此天文之不¶
合者也訓亳為京兆杜陵亭此地理之不合者也書中¶
<pb:KR3h0070_WYG_373-5b>¶
所引樂浪事數十條而他經籍反多闕略此采摭之失¶
其當者也今之學者能取其大而棄其小擇其是而違¶
其非乃可謂善學説文者與¶
¶
　　後周書黎景熙其從祖廣太武時為尚書郎善古學¶
嘗從吏部尚書崔𤣥伯受字義又從司徒崔浩學楷¶
篆自是家傳其法景熙亦傳習之頗與許氏有異可¶
見魏晉以來傳受亦各不同¶
¶
　　王莽傳劉之為字卯金刀也正月剛卯金刀之利皆不¶
<pb:KR3h0070_WYG_373-6a>¶
得行(食貨志亦云)又曰受命之日丁卯丁火漢氏之德也卯¶
劉姓所以為字也光武告天祝文引䜟記曰卯金修徳¶
為天子公孫述引援神契曰西太守乙卯金謂西方太¶
守而乙絶卯金也是古未嘗無劉字也　魏明帝太和¶
初公卿奏言夫歌以詠徳舞以象事於文文武為斌臣¶
等謹製樂舞名曰章斌之舞魏去叔重未逺是古未嘗¶
無斌字也¶
¶
　　趙䆠光曰説文無劉字但作鎦今按漢書卯金刀之¶
<pb:KR3h0070_WYG_373-6b>¶
䜟及古印流傳者劉姓不下數十百面並作劉無鎦¶
字¶
¶
　　徐鉉校定説文前列斌字云是俗書¶
¶
　　説文原文次第不可見今以四聲列者徐鉉等所定也¶
切字鉉等所加也　旁引後儒之言如杜預裴光逺李¶
陽氷之類亦鉉等所加也又云諸字不収今附之字韻¶
末者(瀰下)亦鉉等加也¶
¶
　　趙古則六書本義曰漢以前未有反切許氏説文鄭¶
<pb:KR3h0070_WYG_373-7a>¶
氏箋註但曰讀若某而已今説文反切乃朱翺以孫¶
愐唐韻所加¶
¶
　　眸字下云説文直作牟趙䆠光曰詳此則本書雜出¶
衆人之手審矣安得不蕪穢也凡參訂書傳必以本¶
人名冠之方不混於前人耳¶
¶
　　始字説文以為女之初也已不必然而徐鉉釋之以至¶
哉坤元萬物資始不知經文乃是大哉乾元萬物資始¶
若用此解必從男乃合耳¶
¶
<pb:KR3h0070_WYG_373-7b>¶
　　五經古文¶
¶
　　趙古則六書本義序曰魏晉及唐能書者輩出但㸃畫¶
波折逞其姿媚而文字破碎然猶頼六經之篆未易至¶
天寳間詔以隸法寫六經於是其道盡廢以愚考之其¶
説殆不然按漢書藝文志曰尚書古文經四十六卷又¶
曰孝經古孔氏一篇皆出孔氏壁中又曰有中文易經¶
而不言其所出(後漢儒林傳言東萊費直傳易授琅琊王橫本以古字號古文易)又曰¶
禮古經五十六卷春秋古經十二篇論語古二十一篇¶
<pb:KR3h0070_WYG_373-8a>¶
但言古不言文而赤眉之亂則已焚燒無遺後漢書杜¶
林傳曰林前於西州得漆書古文尚書一卷常寳愛之¶
雖遭艱困握持不離身出以示衛宏徐廵曰林流離兵¶
亂常恐斯經將絶何意東海衛子濟南徐生復能傳之¶
是道竟不墜於地也古文雖不合時務然願諸生無悔¶
所學宏廵益重之扵是古文遂行是東京古文之傳惟¶
尚書而已晉書衛恒傳言魏初傳古文者出於邯鄲淳¶
至正始中立三字石經轉失淳法因科斗之名遂效其¶
<pb:KR3h0070_WYG_373-8b>¶
形(後漢書儒林傳誤以三體書法為熹平所刊)未知所立幾經而唐初魏徴¶
等作隋書經籍志但有三字石經尚書五卷三字石經¶
春秋三卷(註云梁有十三卷)則他經亦不存矣冊府元龜唐𤣥¶
宗天寳三載銘曰朕欽惟載籍討論墳典以為先王令¶
範莫越於唐虞上古遺書實稱於訓誥雖百篇奥義前¶
代或亡而六體竒文舊規猶在但以古先所製有異於¶
當今傳寫寖訛有疑於後學永言刋革必在從宜尚書¶
應是古體文字並依今字繕寫施行其舊本仍藏之書¶
<pb:KR3h0070_WYG_373-9a>¶
府是𤣥宗所改亦止於古文尚書而不聞有他經也夫¶
諸經古文之亡其已久矣今謂五經皆有古文而𤣥宗¶
改之以今豈其然乎¶
¶
　　孔安國書序曰科斗書廢已久時人無能知者以所聞¶
伏生之書攷論文義定其可知者為隸古定(正義曰就古人體而¶
從隸定之故曰隸古以雖隸而猶古也)更以竹簡寫之是則西漢之時所¶
云古文者不過隸書之近古而共王所得科斗文字久¶
已不傳𤣥宗所謂六體竒文蓋正始之書法也¶
¶
<pb:KR3h0070_WYG_373-9b>¶
　　宋晁公武古文尚書序曰余抵少城作石經考異之餘¶
因得此古文全編於學宫乃延士張&KR0034;倣吕氏所鏤本¶
書丹刻諸石方將配孝經周易經文之古者附於石經¶
之列今其石當已不存而摹本亦未見傳之人間也世¶
無好古之人雖金石其能保歟¶
¶
　　今有廣信楊時喬所刻周易古文恐亦後人以意為¶
之不必有所受也¶
¶
　　急就篇¶
¶
<pb:KR3h0070_WYG_373-10a>¶
　　漢魏以後童子皆讀史㳺急就篇夏侯湛抵疑鄉曲之¶
徒一介之士曽諷急就習甲子魏書崔浩表言太宗即¶
位元年勑臣解急就章劉芳撰急就篇續注音義證三¶
卷陸暐擬急就篇為悟蒙章又書家亦多寫急就篇¶
¶
　　晁氏讀書記曰自昔善小學者多書急就章故有鍾¶
繇皇象衛夫人王羲之所書傳於世¶
¶
　　魏書崔浩傳浩既工書人多托寫急就章從少至老初¶
不憚勞所書蓋以百數儒林傳劉蘭始入小學書急就¶
<pb:KR3h0070_WYG_373-10b>¶
篇家人覺其聰敏北齊書李繪六嵗未入學伺伯姊筆¶
讀之間輒竊用未幾遂通急就章李鉉九嵗入學書急¶
就篇月餘便通自唐以下其學漸㣲也明初武官誥勑¶
用二十八宿編號永樂年字盡奉㫖用漢急就章字¶
¶
　　千字文¶
¶
　　千字文元有二本梁書周興嗣傳云髙祖以三橋舊宅¶
為光宅寺勑興嗣與陸倕製碑及成俱奏髙祖用興嗣¶
所製者自是銅表銘柵塘碣北伐檄次韻王羲之千字¶
<pb:KR3h0070_WYG_373-11a>¶
並使興嗣為之又蕭子範傳曰子範除大司馬南平王¶
户曹屬從事中郎使製千字文其辭甚美命記室蔡薳¶
注釋之舊唐書經籍志千字文一卷蕭子範撰又一卷¶
周興嗣撰是興嗣所次者一千字文而子範所製者又¶
一千字文也乃隋書經籍志云千字文一卷梁給事郎¶
周興嗣撰千字文一卷梁國子祭酒蕭子雲注梁書本¶
傳謂子範作之而蔡薳為之注釋今以為子雲注子雲¶
乃子範之弟則異矣宋史李至傳言千字文乃梁武帝¶
<pb:KR3h0070_WYG_373-11b>¶
得鍾繇書破碑千餘字命周興嗣次韻而成(山堂考索同)本¶
傳以為王羲之而此又以為鍾繇則又異矣隋書舊唐¶
書志又有演千字文五卷不著何人作¶
¶
　　陳書沈衆傳是時梁武帝制千字詩衆為之注解是¶
不獨興嗣子範二人矣¶
¶
　　隋書文苑傳秦王俊令潘徽為萬字文¶
¶
　　淳化帖有漢章帝書百餘字皆周興嗣千字文中語東¶
觀餘論曰此書非章帝然亦前代人作但録書者集成¶
<pb:KR3h0070_WYG_373-12a>¶
千字中語耳歐陽公疑以為漢時學書者多為此語而¶
後村劉氏遂謂千字文非梁人作誤矣黄魯直跋章草¶
千字文曰章草言可以通章奏耳非章帝書也¶
¶
　　草書¶
¶
　　褚先生補史記三王世家曰至其次序分絶文字之上¶
下簡之參差長短皆有意人莫之能知謹論次其真草¶
詔書編於左方是則褚先生親見簡策之文而孝武時¶
詔即已用草書也魏志劉廙傳轉五官將文學文帝器¶
<pb:KR3h0070_WYG_373-12b>¶
之令廙通草書則漢魏之間箋唘之文有用草書者矣¶
故草書之可通於章奏者謂之章草¶
¶
　　晉書郄鑒傳帝以鑒有器望萬機動静輒問之乃詔¶
特草上表疏以從簡易¶
¶
　　趙彦衛雲麓漫鈔言宣和中陜右人發地得木簡字皆¶
章草乃永初二年發夫討叛羌檄米元章帖言章草乃¶
章奏之章今攷之既用於檄則理容概施於章奏蓋小¶
學家流自古以降日趨扵簡便故大篆變小篆小篆變¶
<pb:KR3h0070_WYG_373-13a>¶
隸比其久也復以隸為繁則章奏文移悉以章草從事¶
亦自然之勢故雖曰草而隸筆仍在良繇去隸未逺也¶
右軍作草猶是其典型故不勝為冗筆逮張旭懷素輩¶
出則此法埽地矣¶
¶
　　張懷瓘書斷曰章草者漢黃門令史㳺所作也王愔¶
云漢元帝時史㳺作急就章解散隸體漢俗簡惰漸¶
以行之是也此又一説¶
¶
　　北齊趙仲將學渉羣書善草隸雖與弟書字皆楷正云¶
<pb:KR3h0070_WYG_373-13b>¶
草不可不解若施之於人似相輕易若與當家中卑幼¶
又恐其疑是以必須隸筆唐席豫性謹雖與子弟書疏¶
及吏曹簿領未嘗草書謂人曰不敬他人是自不敬也¶
或曰此事甚細卿何介意豫曰細猶不謹而况巨耶柳¶
仲郢手鈔九經三史下及魏晉南北諸史皆楷小精真¶
無行字宋劉安世終身不作草字書尺牘未嘗使人代¶
張觀平生書必為楷字無一行草類其為人古人之謹¶
重如此舊唐書王君廓為幽州都督李𤣥道為長史君¶
<pb:KR3h0070_WYG_373-14a>¶
廓入朝𤣥道附書與其從甥房𤣥齡君廓私發之不識¶
草字疑其謀已懼而奔叛𤣥道坐流嶲州夫草書之釁¶
乃至是邪¶
¶
　　金石録¶
¶
　　金石録有宋公䜌餗鼎銘云按史記世家宋公無名䜌¶
者莫知其何人今考左傳宋元公之太子欒嗣位為景¶
公漢書古今人表有宋景公兠欒而史記宋世家元公¶
卒子景公頭曼立是兠欒之音訛為頭曼而宋公䜌即¶
<pb:KR3h0070_WYG_373-14b>¶
景公也宗均之誤為宋不必證之碑及黨錮傳即南蠻¶
傳云會援病卒謁者宗均聽悉受降為置吏司羣蠻遂¶
平事與本傳合而南蠻傳作宗本傳作宋其誤顯然註¶
未及正¶
¶
　　黨錮傳宗資字叔都南陽安衆人祖父均自有傳¶
¶
　　房彦謙髙祖法夀自宋歸魏封壯武侯子孫承襲魏隋¶
唐三書皆同獨碑作莊武按漢膠東國有壯武縣文帝¶
封宋昌為壯武侯正義曰括地志云壯武故城在萊州¶
<pb:KR3h0070_WYG_373-15a>¶
即墨縣西六十里後漢志壯武故夷國左傳隱元年紀¶
人伐夷是也賈復傳封膠東侯食郁秩壯武等六縣晉¶
張華亦封壯武侯字並作壯獨此碑與左傳杜氏註作¶
莊¶
¶
　　鑄印作減筆字¶
¶
　　太原府徐溝縣有同戈驛其名本取洞渦水此水出樂¶
平縣西四十里陟泉嶺經平定州夀陽榆次至徐溝縣¶
入汾今徐溝縣北五里洞渦河其陽有洞渦村是也水¶
<pb:KR3h0070_WYG_373-15b>¶
經洞渦水出沾縣北山西過榆次縣南又西到晉陽縣¶
南西入於汾酈道元注劉琨之為并州也劉淵引兵邀¶
擊之合戰扵洞渦即是水也舊唐書昭宗紀天復元年¶
四月氏叔琮營於洞渦驛(五代史唐本紀同)新唐書地理志太¶
原郡有府十八其一曰洞渦宋史曹彬傳為前軍都監¶
戰洞渦河北漢世家李繼勲敗繼恩兵於洞渦河後人¶
減筆借書同戈字而今鑄印遂作同戈以減借之字登¶
於印文又不但馬文淵所言成皐印㸃畫之訛而已¶
<pb:KR3h0070_WYG_373-16a>¶
¶
¶
¶
¶
¶
¶
¶
¶
<pb:KR3h0070_WYG_373-16b>¶
¶
¶
¶
¶
¶
¶
¶
¶
　　六藝之一録續編卷九¶
¶

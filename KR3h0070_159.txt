# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:44.194579
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 159
<pb:KR3h0070_WYG_159-1a>¶
　　欽定四庫全書¶
¶
　　六藝之一録巻一百六十　　　錢唐倪濤撰¶
¶
　　法帖論述三十¶
¶
　　珊瑚網¶
¶
　　唐摹蘭亭墨蹟¶
¶
　　朱光裔李之儀觀元豐五年三月二十七日¶
¶
　　李秬王景通同觀戊戌七日¶
¶
　　王景脩張㤗寧同觀¶
¶
<pb:KR3h0070_WYG_159-1b>¶
　　元豐四年孟春十日又同張保清馮澤縱觀文安王景¶
脩題¶
¶
　　仇伯玉朱光庭石蒼舒觀元豐五年四月廿八日¶
定武舊帖在人間者已如晨星矣此又落落若啓明者¶
耶元貞元年夏六月僕将歸吴興叔亮内翰以此巻求¶
是正為鑒定如右甲寅日甲寅人趙孟頫書¶
¶
　　右唐賢摹晉右軍蘭亭宴集序字法秀逸墨彩豔發竒¶
麗超絶動心駭目此定是唐太宗朝供奉搨書人直宏¶
<pb:KR3h0070_WYG_159-2a>¶
文館馮承素等奉聖㫖于蘭亭真跡上䨇勾所摹與米¶
元章賺于蘇才翁家禇河南檢校搨賜本張氏石刻對¶
之更無少異米老論精妙數字皆具有之毫鋩轉折纎¶
微備盡下真蹟一等予家舊藏趙摹搨本雖結體間有¶
小異而義類良是然各有絶勝處要之俱是一時名手¶
摹書前後二小半印神龍二字即唐中宗年號貞觀中¶
太宗自書貞觀二字成二小印開元中明皇自書開元¶
二字作一小印神龍中中宗亦書神龍二字為一小印¶
<pb:KR3h0070_WYG_159-2b>¶
此印在貞觀後開元前是御府印書者張彦逺名畫記¶
唐貞觀開元書印及晉宋至唐公卿貴戚之家私印一¶
一詳載獨無此印盖猶搜訪未盡也予觀唐摹蘭亭甚¶
衆皆無唐代印跋未若此帖唐印宛然真跡入昭陵搨¶
本中擇其絶肖似者秘之内府此本乃是餘皆分賜皇¶
太子諸王中宗是文皇帝孫内殿所秘信為最善本宜¶
切近真也至元癸巳獲于楊左轄都尉家傳是尚方資¶
送物是年二月甲午重装于錢塘甘泉坊僦居快雪齋¶
<pb:KR3h0070_WYG_159-3a>¶
壬子日易跋賛曰¶
¶
　　神龍天子文皇孫寳章小璽餘半痕鸞飛離離舞秦雲¶
龍驚蕩蕩跳天門明光宮中春曦溫玉案巻舒娱至尊¶
六百餘年今幸存小臣寧敢比璵璠　金城郭天錫祐¶
之平生真賞¶
¶
　　君家禊帖許甲乙和璧隋珠價相敵神龍貞觀若未逺¶
趙葛馮湯總名迹主人熊魚兩兼愛彼短此長俱有得¶
三百二十有七字字字龍蛇怒騰擲嗟予到手眼生障¶
<pb:KR3h0070_WYG_159-3b>¶
有數存焉豈人力吾聞神龍之初黄庭樂毅真跡尚無¶
恙此帖猶為時所惜况今相去又千載古帖消磨萬無¶
一有餘不足貴相通欲抱竒書求愽易　鮮于樞題¶
長樂許将熈寧丙辰孟冬開封府西亝閲¶
¶
　　臨川王安禮黄慶基同閲元豐庚申閏月十日　喬氏¶
簣成中山甫印¶
¶
　　至元甲午三月廿日巴西鄧文原觀¶
¶
　　唐摹蘭亭余見凡三本其一在宜興吴氏後有宋初諸¶
<pb:KR3h0070_WYG_159-4a>¶
名公題語李范菴每過荆溪必求一觀今其子孫亦不¶
輕出示人其一藏吴中陳緝熈氏當時已刻石傳世陳¶
好鈎摹遂搨數本亂真而又分散諸跋為可惜耳其三¶
即此神龍本也嘉靖初豐考功存禮嘗手摹使章正甫¶
刻石於烏鎮王氏然予未見真跡惟孫鳴岐抄得郭祐¶
之詩跋鮮于伯機長句每慨然欲思一見而不可得葢¶
往來于懐者五十餘年矣今子京項君以重價購于王¶
氏遂令人持至吴中索余題語因得縱觀以償夙夜之¶
<pb:KR3h0070_WYG_159-4b>¶
願若其摹搨之精鈎填之妙信非馮承素諸公不能也¶
子京好古愽雅精于鑒賞嗜古人書法如嗜飲食每得¶
竒書不復論價故東南名蹟多歸之然所蓄雖多吾又¶
知其不能出此卷之上也萬厯丁丑孟秋七月三日茂¶
苑文嘉書¶
¶
　　揭傒斯跋静心本蘭亭¶
¶
　　右定武蘭亭禊飲叙當以此為第一真古今絶品至元¶
三年嵗在丁丑四月初吉揭傒斯書¶
¶
<pb:KR3h0070_WYG_159-5a>¶
　　康里巙跋静心本蘭亭¶
¶
　　右定武蘭亭乃神妙之本其寳藏之不可輕易與人也¶
康里巙題(此二跋皆在趙承㫖十六跋本張天雨王蒙二跋别録在前)¶
¶
　　定武蘭亭巻趙子固所藏落水本¶
¶
　　昔中原雲擾定李生獲禊帖真刻嘗以墨本投韓忠獻¶
韓公索之急乃摹刻送官其後宋景文始得李本藏之¶
公庫至薛師正出守紹彭又從而易之盖自韓宋以來¶
士大夫得之是邦者真贋已相亂矣東陽周致肅以此¶
<pb:KR3h0070_WYG_159-5b>¶
巻相視題識由高平范公而下皆宋名臣其必識真本¶
矣乎　鄜劉汶書¶
¶
　　薛紹彭自為一書辨定武石刻號稱詳宻李學究本最¶
所寳惜當時士大夫家有此刻者可僂指數而蘇才翁¶
所蓄則錢惟演家物也後陳季常得之後曾覿得之最¶
後子固得之嘗江行覆舟入水瀕死猶手之高出水面¶
不置曰吾性命可棄也而此帖不可棄其見寳惜如此¶
子固死遂流落江東予聞諸陳子山張伯雨云此卷意¶
<pb:KR3h0070_WYG_159-6a>¶
度與今御府所藏唐人響搨本葢相似而周君自言得¶
之江東印章題跋其可徴其為李本何疑哉洪武四年¶
嵗在辛亥冬十一月癸巳眉山蘇伯衡識¶
¶
　　禊帖綜聞¶
¶
　　宋喻璆跋榮次新所藏本¶
¶
　　世人於蘭亭肥瘦二本互有去取余獨以為飛燕太真¶
俱是國色未可以已所好惡為高下也頃嵗楊公盤齋¶
為余言薛道祖是其姻道祖在中山得蘭亭石本於公¶
<pb:KR3h0070_WYG_159-6b>¶
厨歸宣和中有㫖索取薛氏父子通夕摹搨意欲取㨗¶
覆紙三重併摹之故字畫肥瘦不同始余知肥瘦本未¶
易高下既有聞楊公之説顧猶未敢斷以為一本也淳¶
熈戊申汪季路自江南從事秩滿過錫山舟中出所藏¶
本謂余曰本有肥瘦之異當以孰為勝余以所見與所¶
聞楊公者告之季路笑曰摹打有不同耳非有二本也¶
不然豈應毫髪無不相似耶是余之所見未為不然而¶
盤齋之言猶季路之精鑒為不可及也余因與季路他¶
<pb:KR3h0070_WYG_159-7a>¶
日視蘭亭叙肥本墨必淡瘦本墨必濃墨之濃淡亦致¶
肥瘦之一端也因相與大笑蘭亭自是無遁形矣世人¶
又於湍流帶右四字完缺者亦要致去取而不知摹打¶
之時有前後此尤可鄙壬子首夏東平榮公俾余識於¶
其所藏本之後喻璆¶
¶
　　葛謙跋唐摹本蘭亭¶
¶
　　逸少筆蹟如優鉢曇花近世罕見雖古人響搨亦乏善¶
本盖臨書不在於㸃畫排比之工而在於得筆意脫或¶
<pb:KR3h0070_WYG_159-7b>¶
昧此譬如垂絶人神氣都䘮形體雖具奚為也此本得¶
之於許昌靳氏其家襲藏無慮百餘年萬嵗殿舊物無¶
疑觀其筆蹟遒潤𦂳快分明懔然有生氣若出乎右軍¶
之手决非趙模韓道政等所為非虞永興則禇河南筆¶
也深於書者當自知之昔人論宋文帝書以為工夫不¶
及羊欣而天然過之臨書而得天然意必知為名筆葛¶
謙¶
¶
　　向子諲題高宗臨蘭亭賜本¶
¶
<pb:KR3h0070_WYG_159-8a>¶
　　臣子諲伏蒙聖恩以臨晉王羲之蘭亭叙為賜臣拜手¶
稽首恭惟皇帝陛下聖學高妙出于天縱不獨有龍跳¶
虎卧之勢盖書為心畫心正則筆正其發為訓誥誓命¶
之文回造化于掌握豈微臣形容之所能盡昔唐文皇¶
留意此書嘗命韓道政等臨摹分賜貴近陛下方撥亂¶
反正有周宣漢光中興之略萬機之暇手不釋巻或㳺¶
戱于翰墨将見神武聖功過文皇逺甚如臣愚陋乃獲¶
拜宸章之寵事越前古曷稱所蒙聨珠合璧光輝蔀屋¶
<pb:KR3h0070_WYG_159-8b>¶
有榮耀者焉刻諸堅石俾子孫世守之紹興七年三月¶
己巳右朝請大夫充秘閣修撰發遣兩浙路計度轉運¶
使公事臣向子諲謹題¶
¶
　　右向氏所刻賜本高皇帝臨此帖不一此紹興¶
七年所書也領字從山又缺三字盖臨甲袠第¶
二本云下鈐游佀章¶
¶
　　元許可翁跋宋高宗臨蘭亭賜陳康伯本并詩¶
¶
　　明陵四十年間時和嵗豐萬機之暇從事翰墨亦聖學¶
<pb:KR3h0070_WYG_159-9a>¶
游藝之一端紹興十九年此何時也蘭亭有感予于是¶
重有感焉許有壬題¶
¶
　　伏梁墨妙懲艱得但許臨摹入鐫刻可憐片石本無脛¶
乃逐兵塵走南北徳光不惜身為羓席&KR1032;晉物歸其家¶
遂令此石贋俱售何如荒煬初不有江左善書豈無人¶
不觀其字觀其身高標峻誓抗塵表蘭亭宜擅千年春¶
夷門不見長安日却從晉主效銜璧購亭又至瑪瑙亭¶
轉使高人薄蕭翼力能全璧無相如天下不復知同書¶
<pb:KR3h0070_WYG_159-9b>¶
中原廣陵幾秋草歸宿無真存莫保家雞野鶩争賞音¶
移形蛻影争千金更疑摹印幾千百不聞舒賦劖其隂¶
米狂哆然稱愽古定武雖真猶不數人間真蹟竟茫茫¶
支機石亦淪風雨　至正癸巳六月上弦安陽許有壬¶
¶
　　元旴江揭右民題玉版蘭亭詩¶
¶
　　臨池舊眼被昏遮玉版摩挲字隔紗忽憶昔年觀定本¶
絶勝枕舊與梅花¶
¶
　　胡翰跋米臨蘭亭¶
¶
<pb:KR3h0070_WYG_159-10a>¶
　　米南宮論蘭亭禊帖毫髪無遺至其所自書乃縱横若¶
此盖出入規矩晩年筆也南宮嘗言善書得一筆已獨¶
有四面故其對帖臨倣者與真無辨而任意揮洒者入¶
妙自得人鮮及焉余昔見黄文獻公恨未及以此質之¶
姑識于公手跋之後金華胡翰時洪武甲寅仲春望日¶
¶
　　方希直題蕭翼賺蘭亭圗¶
¶
　　唐史稱侍臣請集太宗文章太宗不許曰人主患無徳¶
政文章何為因斯言而觀其用心豈欲以區區翰墨傳¶
<pb:KR3h0070_WYG_159-10b>¶
世者哉而于蘭亭一紙之微乃設詐謀命翼賺取于辨¶
才溺于嗜好之篤顧與中主無異何其惑也然以人主¶
之尊不以威廹勢取而委曲求之于一老僧其用心亦¶
厚矣玩之沒身納諸陵寝石函鐵匣錮于山陵之下其¶
藏䕶亦固矣而數百年之後不免為有力者所發則夫¶
世之縱意非可欲取之不遺餘力而謂可以守而不失¶
者豈非大惑也哉此可見為天下所同欲之物茍非其¶
所宜有雖人主不能長守惟不溺于物者乃能不為物¶
<pb:KR3h0070_WYG_159-11a>¶
所累圗之工否不足論而斯理觀者所宜識也圗今蓄¶
於蕭君彦祥彦祥好學之士其尚以是觀之十七年二¶
月六日方孝孺書¶
¶
　　家藏宋搨蘭亭叙跋¶
¶
　　張懐瓘品行書推右軍第一姜䕫以蘭亭記又右軍行¶
書之第一自唐以來臨摹家咸宗之及攷張彦逺所釋¶
二王記札右軍行書不下三十餘紙非不各擅精妍而¶
意匠筆先韻浮影表無如兹廿八行之美備者也竇臮¶
<pb:KR3h0070_WYG_159-11b>¶
書賦留連于興酣延之紀原咄嗟其神助亶不誣耳余¶
所藏宋搨禊帖十有二本雖填影手限鐫刻工懸木石¶
質分楮墨拓異未必盡探驪額而優孟衣冠具在尚可¶
即似求真竊嘗疑之右軍醒後所書數百十本唐初應¶
傳播人間即遜禊日染翰當不在禇歐諸公下臨摹家¶
曷無一及者豈右軍續書行欵體勢規規初本亦如今¶
臨搨相因久而莫辨遂無别録可叅證異同耶然其有¶
意無意之妙在諸本亦各有所得當時用筆果有如袁¶
<pb:KR3h0070_WYG_159-12a>¶
裒所謂内擫而收歛故森嚴有法者乎抑堯章所貴濃¶
纎間出血脉相連筋骨老健風神灑落者乎世不能不¶
第一右軍行書行書獨能不第一兹廿八行哉昔人云¶
莊子善用虛能以其虛虛天下之實太史公善用實能¶
以其實實天下之虛余于蘭亭叙書法亦云蜀秀巖隠¶
史胡世安識¶
¶
　　書家藏舊跋蘭亭卷後¶
¶
　　此卷前本風神超俊次本氣骨莊凝摹刻雅稱致佳趙¶
<pb:KR3h0070_WYG_159-12b>¶
文敏十三跋今僅存五細玩之盖于禊帖大有觧㑹因¶
而擬之以成其變化者豐道生謂趙公深入右軍之室¶
但結構匾濶近俗以此與王不同識破此病學其筆法¶
而于結構則専取太清樓脩内司星鳯樓所刻二王佳¶
帖及集書諸刻宗之則其密邇永和豈但虎賁之于中¶
郎而已此可謂深知文敏者若兹卷結構幾幾乎從心¶
不踰矩矣豐考功而在寧復有遺議歟蜀仙井菊潭安¶
題¶
¶
<pb:KR3h0070_WYG_159-13a>¶
　　跋别集舊搨蘭亭帖¶
¶
　　首本字完與米元章所購蘇氏本筆法畧彷彿但嶺字¶
無山向之及痛字不缺是異耳疑亦褚河南所臨搨次¶
本淡末鈐章久不可辨首行少㑹字其他字畫亦微有¶
闕白處十二行世字至十六行将字有斜裂痕丰神隐¶
秀當亦沿𣲖定武三本在二本伯仲間而筋骨勻潤韻¶
致悠閒似勝之苐非初搨耳皆莫能考其所自出岷峨¶
逸史處静甫安書于燕都蜀館之客竹居¶
¶
<pb:KR3h0070_WYG_159-13b>¶
　　竇臮述書賦¶
¶
　　窮極奥㫖逸少之始虎變而百獸跧風加而衆草靡肯¶
綮遊刃神明合理雖興酣蘭亭墨仰池水武未盡善韶¶
乃盡美猶以為登㤗山之崇高知羣阜之迤邐逮乎作¶
程昭彰褒貶無方穠不短纎不長信古今之獨立豈末¶
學而能揚¶
¶
　　唐武平一法書記¶
¶
　　太宗于右軍之書特留睿賞貞觀初下詔購求殆盡遺¶
<pb:KR3h0070_WYG_159-14a>¶
逸萬機之暇備加執玩蘭亭樂毅尤聞寳重嘗令湯普¶
徹等搨蘭亭賜梁公房元齡以下八人普徹竊搨以出¶
故在外傳之¶
¶
　　宋姜䕫續書譜¶
¶
　　夫臨摹之際毫髪失真則精神頓異所貴詳謹世所有¶
蘭亭何翅數十而定武為最佳然定武有數様今取諸¶
本叅之位置長短小大無有不同而肥瘠剛柔工拙要妙¶
之處如人之面無有一同者以此知定武雖石刻又未¶
<pb:KR3h0070_WYG_159-14b>¶
必得真蹟之風神矣字書全以風神超邁為主刻之金¶
石其可苟哉¶
¶
　　字有藏鋒出鋒之異粲然盈楮欲其首尾相應上下相¶
接為佳黄庭小楷與樂毅論不同東方畫讃又與蘭亭¶
殊指一時下筆各有其勢固應爾也¶
¶
　　明觧縉書學詳説¶
¶
　　昔右軍之叙蘭亭字既盡美尤善布置所謂增一分太¶
長虧一分太短魚鬛鳥翅花鬚蝶芒油然粲然各止其¶
<pb:KR3h0070_WYG_159-15a>¶
其所縱横曲折無不如意毫髪之間真無遺憾近時惟¶
趙文敏公深得其㫖而詹逸菴之于署書亦然學者當¶
視其精微得之¶
¶
　　宋曾鞏後耳目志¶
¶
　　脩禊序崇山峻領漢書張耳傳南有五領之戍領字不¶
從山與嶺同黄長睿校真誥中云領山領也凡山有脊¶
脊有路可越如馬之項領故古但作領字¶
¶
　　安載按史記李延年善歌為變新聲而上方興天地祠¶
<pb:KR3h0070_WYG_159-15b>¶
欲造樂詩歌弦之延年善承意弦次初詩因知此序弦¶
字所自本非誤筆也并識之¶
¶
　　王栐燕翼貽謀録¶
¶
　　太宗皇帝命内侍裴愈與山隂令李易直訪王羲之蘭¶
亭舊跡其流杯脩禊處在越州僧子謙因請建寺于舊¶
地以藏御札至至道二年二月壬辰詔從子謙請賜寺¶
名天章仍以御書賜之¶
¶
　　陸務觀老學菴筆記¶
¶
<pb:KR3h0070_WYG_159-16a>¶
　　史丞相言高廟嘗臨蘭亭賜壽皇於建邸後有批字云¶
可依此臨五百本來看葢兩宮篤學如此¶
¶
　　一角編¶
¶
　　跋宋搨定武淳化二本¶
¶
　　蘭亭無下搨宋搨乃致佳矣此二本以前本為上以其¶
神采煥然紙墨精好當時定武損本也次本為淳化刻¶
余生平所未見意亦秋壑所藏各種之一耳戊戌仲春¶
觀於長安旅舍因題董其昌書¶
¶
<pb:KR3h0070_WYG_159-16b>¶
　　周幼聞跋家藏舊搨蘭亭¶
¶
　　右宋紙本亦嘉興錢梅仙先生故物余既購曹娥帖彼¶
人復以此帖歸余筆法少遜何氏然風神氣韻似勝國¶
子監刻也高七寸六分濶三寸七分有朱文錢嘏印信¶
印善本委角印彭城壺盧印嘏字方印白文洛陽忠孝¶
家長方印¶
¶
　　元吴仲圭臨蘭亭跋¶
¶
　　定武蘭亭月江子固各擁善本但月江墨氣欠佳子固¶
<pb:KR3h0070_WYG_159-17a>¶
兩字缺左未為全璧今友兄仲圭妙合二家手自登石¶
真連城之希寳也倪瓉記¶
¶
　　趙文敏文衡山臨蘭亭合卷跋¶
¶
　　趙文敏蘭亭真蹟¶
¶
　　子昻臨¶
¶
　　白宋箋紙本高七尺五寸濶三寸七分末紙祇濶三¶
寸一分有朱文趙氏圗印大雅長印趙氏子昻方印¶
¶
　　文衡山蘭亭真蹟¶
¶
<pb:KR3h0070_WYG_159-17b>¶
　　暇日偶與子傳言及古蘭亭戱為冩此雖乏形似而典¶
則猶存觀者當求之驪黄牝牡之外也癸卯四月十七¶
日徴明記¶
¶
　　宣徳鏡面紙本高七寸五分濶三寸八分有朱文徴¶
明聨珠小印¶
¶
　　趙吴興一生書蘭亭叙不知幾百本即余所見己及三¶
四十卷矣然皆定武肥本筆法徴仲不甚學蘭亭而善¶
學蘭亭以其不相似此與吴興所得各有門庭若以不¶
<pb:KR3h0070_WYG_159-18a>¶
相似為得髓又是癡人前說夢也董其昌書¶
¶
　　吴孝甫所藏定武損本蘭亭不一而足是卷前後二搨¶
較然殊觀無容低昻孝甫又以趙文敏文徴仲手蹟葺¶
為合璧遂成重器當必有好事者據舷欲溺以購之也¶
戊戌六月八日得觀於長安因識之周祖¶
¶
　　蘭亭善本世所罕覩此二搨濃淡異致皆有古色暎人¶
眉睫趙文二公筆意亦分濃淡而韻致洒然於書學可謂¶
功深力到矣彚集成卷上下千載間相繼美信可寳也¶
<pb:KR3h0070_WYG_159-18b>¶
朱之蕃書¶
¶
　　古今臨蘭亭而得右軍筆意者惟趙吴興一人而已余¶
往年有吴興得意蘭亭一本乃為仇伯壽臨者筆意飛¶
動無一畫非右軍忽爾失去反覆思之數年常形于夢¶
寐今春偶有客擕吴興臨蘭亭本來售者展眎之與余¶
昔所藏者無異因知子昻平生臨蘭亭工夫最多得意¶
者故不一而足耳值空囊未能購得無何為吾友吴孝¶
甫得之物各有主豈不信然孝甫製成一卷前列定武¶
<pb:KR3h0070_WYG_159-19a>¶
墨本後續以文徴仲臨本遂成三絶嗟嗟此帖誠得其¶
所矣孝甫見秋風起将買棹南還余故藉觀久之書數¶
字識之以為他日之話柄云明萬歴戊戌重九日濠梁¶
朱宗吉跋於竹館中¶
¶
　　右寳晉册新安一巨姓託其轉售於余余觀前後二搨¶
古澤古香迸露楮墨趙文二蹟復精神奕奕遂罄數年¶
硯田易之原装作横卷余按割紋乃是册頁因仍其舊¶
法用宣徳紙装潢舊香柟木面賛曰魚弄新姿鶴鎩晴¶
<pb:KR3h0070_WYG_159-19b>¶
翮命輕孟堅計賺蕭翼前定武石後淳化刻趙也升堂¶
文不踐迹識昌繼祖殿蕃詳吉多幸兼收永保勿失雍¶
正己酉(闕)月(闕)日錢塘周二學¶
¶
　　式古堂書畫彚攷蘭亭叙目¶
¶
　　開皇蘭亭本(趙孟籲觀　周馳觀　袁裒觀　吾衍觀　游景仁題　吴文貴觀　孫¶
承澤題曹溶題)¶
¶
　　别本蘭亭姜白石題摹右軍真蹟本(姜䕫識玉識)¶
定武蘭亭古本(許将閲　王安禮黄慶基同閲朱光裔李之儀觀　李秬王景通¶
<pb:KR3h0070_WYG_159-20a>¶
同觀　王景脩張太寧同觀　張保清馮澤縱觀王景脩題　王容題　炳五題　王守誠觀并¶
重識　願學齋書　危素識　熊夢祥書　張紳識　倪瓉詩　高啓題　王彞識　張適　外録¶
蘭亭愽議)¶
¶
　　神龍蘭亭叙(外録珊瑚網二則)¶
¶
　　定武蘭亭卷(趙子固藏落水本　范仲淹題　蘇子美觀　郭雍書　鄧襄題　米友¶
仁觀　蘭亭紀臨傳　劉汶書　杜本觀　許大同識　吴鍈觀　胡翰姜焴同觀　蘇伯衡識¶
鄭濤記　王猷定觀　項聖謨記)¶
¶
　　定武蘭亭本(山谷二跋)¶
¶
<pb:KR3h0070_WYG_159-20b>¶
　　宋御府搨定武蘭亭巻(宋高宗題　游景仁墨蹟題　何處恬書)¶
¶
　　宋搨禇摹蘭亭米跋本(米芾審定　游景仁墨蹟題)¶
¶
　　宋搨定武不損本¶
¶
　　定武禊帖五字未損本(滎芑跋　陳繹曽書　王士熈詩　陳繹曽詩　六¶
研齋筆記)¶
¶
　　定武蘭亭五字不損本(寅亮存存齋同覽　貫通彭恵廸張觀國米芾同¶
觀　寅亮勤中孟堅沖道信道同觀　疇齋三題趙孟頫書　鄧文原孟籲王一初同觀　劉致¶
觀　袁桷書　貢奎觀　元明善記　崔濬尹彬同觀岳至記　吴善跋　張仲壽二題　張丑)¶
¶
<pb:KR3h0070_WYG_159-21a>¶
　　定武蘭亭薛師正正本(五字不損㑹字全存少剥　王肯堂跋)¶
¶
　　宋搨劉貴妃并内侍張延禮蘭亭合卷(宋摺裱游景仁墨¶
蹟三跋)¶
¶
　　宋搨蘭亭卷(宋摺裱臨江王摹本游景仁墨蹟題　機)¶
¶
　　定武損本蘭亭僧茂宗作圗合本(傅朋觀　孫覿覽　俞鎮觀¶
鄧文原　柯九思跋　韓性　文徴明識　竹齋王佐跋　珊瑚網)¶
¶
　　定武蘭亭趙承㫖十六跋静心本(上有王曉印章五字損本　彦¶
升　持國和叔次道同觀　施商輔　俞松記趙孟頫十六跋　揭傒斯題　康里巙題　張天¶
<pb:KR3h0070_WYG_159-21b>¶
雨　王蒙書珊瑚網)¶
¶
　　定武蘭亭趙子昻十三跋獨孤本(五字已損　趙子昻十三跋)¶
¶
　　定武真搨蘭亭卷(王順伯藏本　朱熹題　李大性　定之　黄犖書　何剡丁¶
端祖喬行簡趙崇憲滕強恕楊汝明陳貴謙真徳秀同觀　張鈞劉爚任希夷薛極薛紱胡榘趙希¶
昔同觀李日華)¶
¶
　　毛仲益所藏蘭亭叙(陸游書)¶
¶
　　成都石本蘭亭集序(廣川書䟦)¶
¶
　　復州裂本蘭亭(卷首錢霅川作賺蘭亭圗　錢選詩　趙子崧觀　珊瑚網)¶
¶
<pb:KR3h0070_WYG_159-22a>¶
　　蘭亭舊刻并賺蘭亭圗合本(吴景文藏　柯九思觀　趙雍　巖觀¶
干文傳題　鄭元祐題　錢良右　陳方題　焦粲　釋祖偁詩　福聚題　知玉成　鄭僖　陸¶
友題　張淵題　俞焯詩　黄公望　陳深書釋若舟書　釋廷俊題　鄭元善觀　張遜題¶
李纉識　高元復梅屋道人書古)¶
¶
　　宋搨玉枕蘭亭(孫承澤題黄機題)¶
¶
　　玉枕蘭亭帖(王禕跋　王佐記珊瑚網二則)¶
¶
　　玉枕蘭亭福州本(陳衎跋　徐渤跋周密志雅堂雜抄)¶
¶
　　宋淮海桑世昌蘭亭愽議¶
¶
<pb:KR3h0070_WYG_159-22b>¶
　　元陶宗儀蘭亭諸刻考¶
¶
　　明胡若思蘭亭諸本考¶
¶
　　蘭亭墨蹟¶
¶
　　禇摹禊帖(易簡題　章惇觀　富弼觀　范仲淹題　襄題　堯臣題　沈遘章岵晏崇¶
共觀　裴煜題　當世題　薛嗣昌題　許彦先觀　范純粹　范子竒題　純老彦祖巨源成伯¶
子雍完夫正仲子中敏甫子瞻子由同觀　呂大防觀　葛蘋　米芾　蘇寳　米友仁跋　徐珵¶
題　李應禎題　米襄陽志林　弇州山人藁)¶
¶
　　褚摹王羲之蘭亭帖(蘇太簡題簽　米芾賛　蘇氏重装　范仲淹題　王堯¶
<pb:KR3h0070_WYG_159-23a>¶
臣觀　米黻記　劉涇觀　龔開王申同觀　朱葵觀　羅應龍楊載觀　白珽觀　仇儿舒穆張¶
翥吴霖同觀　張澤之書　張雨重觀程嗣翁觀　陳敬宗題　髪僧上振四跋)¶
¶
　　褚登善臨蘭亭帖(王文恵公藏本　米芾審定　蘭亭考)¶
¶
　　唐摹禊序墨蹟(神龍本　許将閲　王安禮黄慶基同閲　朱光裔李之儀觀　李¶
秬王景通同觀　王景脩張太寧同觀　張保清馮澤縱觀　王景脩題　仇伯玉朱光庭石蒼舒¶
觀　趙孟頫書　郭天錫跋并賛鮮于樞題　鄧文原觀　文嘉書)¶
¶
　　褚臨右軍曲水序(世稱天厯蘭亭　王世貞)¶
¶
　　右軍禊帖(張洎藏本南唐後主書)¶
¶
<pb:KR3h0070_WYG_159-23b>¶
　　蔡忠恵臨禊帖¶
¶
　　范文度摹禊帖(蔡襄　歐陽脩書　滁山醉翁題歐陽脩又書　山谷題　尤袤)¶
¶
　　秦少游臨禊序(書畫舫)¶
¶
　　薛紹彭臨蘭亭序(危素題　虞集書王世貞跋　書畫舫)¶
¶
　　宋高宗臨蘭亭序(陸務觀筆記)¶
¶
　　宋思陵臨禊序(孝宗書書畫舫)¶
¶
　　宋高宗臨賜禊帖(賜陳康伯本　許有王題　許有壬詩)¶
¶
　　思陵御書晉王羲之修禊序(賜呂頥浩本頥浩書并謝表)¶
¶
<pb:KR3h0070_WYG_159-24a>¶
　　趙文敏臨禊帖并圗合卷(子昻記)¶
¶
　　松雪臨定武蘭亭本并記(劉致觀)¶
¶
　　趙文敏摹蘭亭序并題(吴寛跋　周天球記　藏青老人毛五雲褚勉盧志¶
愛觀富世觀)¶
¶
　　趙承㫖臨禊帖(師道題　趙孟籲題　仇逺跋)¶
¶
　　趙集賢臨蘭亭卷(士竒書　士竒載題　蘭亭居士識)¶
¶
　　張仲壽臨定武蘭亭本并識(全璡觀王敬方觀)¶
¶
　　俞紫芝臨定武禊帖并詩(陳繼儒書項子京真賞)¶
¶
<pb:KR3h0070_WYG_159-24b>¶
　　董文敏書禊序卷¶
¶
　　禊帖類林目録¶
¶
　　第一卷　　本事門¶
¶
　　王右軍蘭亭脩禊詩叙¶
¶
　　王右軍謝安石以下十一人各成四言五言詩一¶
首¶
¶
　　郗曇王豐之以下十五人各成詩一首¶
¶
　　孫興公蘭亭後序¶
¶
<pb:KR3h0070_WYG_159-25a>¶
　　蘭亭紀事七則(通典一則　三朝國史一則　燕翼貽謀録一則　天章異聞一則¶
羊欣筆陣圗一則　王師範右軍祠堂碑一則　李兼蘭亭禊序嵗月考一則)¶
¶
　　祓禊典故六則(風俗通一則　顔延年曲水詩序一則　漢書二則　荆楚嵗時記¶
續齊諧記各一則)¶
¶
　　禊叙評論五則(山樵夜話一則　王得臣麈史一則　陵陽室中語一則　晁氏評¶
一則　陳謙跋一則)¶
¶
　　蘭亭詩話四則(黄伯思跋唐人書蘭亭詩　胡明仲跋羅長卿所藏蘭亭詩　葛常¶
之蘭亭詩論　黄徹䂬溪詩話一則)¶
¶
<pb:KR3h0070_WYG_159-25b>¶
　　禊叙字辨(黄伯思辨傍註僧字不是曽字之悮姜堯章蘭亭偏傍攷　曽宏文蘭亭審¶
訣歌　曽鞏論領字　胡世安論弦字　王佐論各處摹本)¶
¶
　　第二巻　　紀述門¶
¶
　　唐太宗得蘭亭真本始末¶
¶
　　何延之蘭亭記　　　　劉餗蘭亭傳記¶
¶
　　韋述集賢記　　　　　秦淮海題跋¶
¶
　　趙彦衛雲麓漫抄(前叚)　　錢希白南部新書¶
¶
　　鄭文寳南唐近事　　　曽宏父蘭亭記跋語¶
¶
<pb:KR3h0070_WYG_159-26a>¶
　　周越法書苑一則　　　張舜民畫墁録¶
¶
　　晁補之題記一則　　　王銍蘭亭記跋¶
¶
　　宋姜白石禊序跋　　　汪珂玉論蘭亭記¶
¶
　　定武石刻始末¶
¶
　　黄山谷跋蘭亭一則　　趙秷仲古跋一則¶
¶
　　何薳春渚紀聞　　　　何子楚跋語¶
¶
　　趙彦衛雲麓漫抄(後段)　　蔡絛孫氏蘭亭本傳¶
¶
　　畢少董蘭亭跋　　　　榮次新記蘭亭一則¶
¶
<pb:KR3h0070_WYG_159-26b>¶
　　揮麈録一則　　　　　王明清論蘭亭記¶
¶
　　曾宏父高宗宸翰跋　　趙希鵠洞天清録一則¶
¶
　　汪珂玉論定武刻本¶
¶
　　第三卷　　圗畫門¶
¶
　　宋李心傳記徽宗御題王維蘭亭圗卷¶
¶
　　宋濓記蘭亭觴咏圗　　黄溍跋蘭亭圗¶
¶
　　王佐蘭亭禊圗記¶
¶
　　吴傅朋跋閻立本畫蕭翼賺蘭亭圗¶
¶
<pb:KR3h0070_WYG_159-27a>¶
　　支仲元畫蕭翼賺蘭亭圗¶
¶
　　郭若虛志蕭翼説蘭亭圗¶
¶
　　李漢老跋田務本藏蕭翼賺蘭亭圗¶
¶
　　李心傳題蕭翼取蘭亭圗¶
¶
　　王疇若題蕭翼取蘭亭詩¶
¶
　　錢舜舉賺蘭亭圗詩¶
¶
　　宋濓跋蕭翼賺蘭亭圗¶
¶
　　方希直題蕭翼賺蘭亭圗¶
¶
<pb:KR3h0070_WYG_159-27b>¶
　　吴景文藏蕭翼賺蘭亭圗(詩跋六則)¶
¶
　　蕭翼題雲門詩二首¶
¶
　　高似孫桑世昌二跋¶
¶
　　黄山谷跋王右軍斫鱠圗¶
¶
　　蘇東坡跋王右軍斫鱠圗¶
¶
　　第四卷　　詩賛門¶
¶
　　法書要録二王書語中蘭亭詩五首¶
¶
　　宋太宗御書前人詩一首¶
¶
<pb:KR3h0070_WYG_159-28a>¶
　　宋高宗復古殿賛　　　　韓忠獻詩話一則¶
¶
　　蘇東坡墨妙亭詩　　　　西溪叢話一則¶
¶
　　唐人經蘭亭故池聨句　　蘇欒城山隂陳迹詩¶
¶
　　華鎮㑹稽咏古詩¶
¶
　　黄山谷詩二首(題楊凝式書贈邱十四)¶
¶
　　蘇易簡題家藏蘭亭詩¶
¶
　　蔣之竒墨妙亭詩　　　　薛道祖詩一首¶
¶
　　米襄陽詩四首(題劉滛所收唐搨本詩　題永徽中橅本詩　跋致柔定武本詩　寳晉¶
齋詩)¶
¶
<pb:KR3h0070_WYG_159-28b>¶
　　米襄陽米姓秘玩賛(有跋)¶
¶
　　薛紹彭題唐搨硬黄本詩¶
¶
　　李大異跋游氏本詩　　無名氏題定武本詩¶
¶
　　王仲衡題袁氏本詩　　陸務觀詩二首¶
¶
　　楊誠齋題袁起巖本詩　薛季同觀畢氏本詩¶
¶
　　田秀實題畢少董本詩¶
¶
　　陳齊之跋王沂公本詩三首¶
¶
　　袁起巖題王順伯本詩¶
¶
<pb:KR3h0070_WYG_159-29a>¶
　　樓攻媿題汪季路本詩　樓攻媿題袁起巖本詩¶
¶
　　樓攻媿題羅春伯本詩　劉度過蘭亭書堂詩¶
¶
　　高祖之右軍祠堂詩　　王龜齡㑹稽詩¶
¶
　　羅頌詩一首　　　　　王容詩二首¶
¶
　　桑氏筆記宮詞一首　　趙彦衛詩一首¶
¶
　　葛立方紀事詩　　　　葉時跋蘭亭考詩二首¶
¶
　　樓鑰跋蘭亭考詩二首　黄由跋蘭亭考詩一首¶
¶
　　楊長孺跋蘭亭考詩二首¶
¶
<pb:KR3h0070_WYG_159-29b>¶
　　曽宏父刋禊圗後詩(有序)¶
¶
　　許有壬跋高宗臨蘭亭詩¶
¶
　　揭右民跋玉版蘭亭詩¶
¶
　　第五卷　　鑒賞門¶
¶
　　武平一徐氏法書記　　孫過庭書譜¶
¶
　　張彦逺法書要録　　　竇臮述書賦¶
¶
　　宋高宗翰墨志三則¶
¶
　　宋高宗跋宗室子晝定武本¶
¶
<pb:KR3h0070_WYG_159-30a>¶
　　宋高宗御書一則　　　宋孝宗還從臣所進本¶
¶
　　歐陽文忠集古録一則¶
¶
　　蔡端明(襄)題王公和所藏本¶
¶
　　蘇文忠(軾)題河朔本蘭亭後一則又題蘭亭記一則¶
¶
　　黄文節(庭堅)題跋九則(為張熈載書　跋重刻天字不全本　跋棠梨板本　跋¶
唐本蘭亭　書王右軍蘭亭草後　跋淡墨碑銘　書周密彦東坡帖　又跋蘭亭二則)¶
¶
　　米襄陽題跋三則(跋三米蘭亭　跋宗室叔盎本　刻唐本蘭亭手簡)¶
¶
　　李姑溪(之儀)跋薛氏本¶
¶
<pb:KR3h0070_WYG_159-30b>¶
　　董廣川(逌)跋二則(跋定武本跋成都蘭亭)¶
¶
　　曾彦思(伋)跋周延雋本　吴傅朋(説)跋王沂公本¶
¶
　　張澹巖(澄)跋定武本二則¶
¶
　　(朱震范冲)跋司業汪逵本　　尤(闕　裒)跋汪氏藏本¶
¶
　　許及之書定武本後　　郭冲晦(雍)書褚蘭亭一則¶
¶
　　葛(闕　立方)跋洪慶善本¶
¶
　　王誠之(信)刻蔡君謨跋本記(二)¶
¶
　　榮次新題跋二則(書家藏本跋蘭亭三本)¶
¶
<pb:KR3h0070_WYG_159-31a>¶
　　王順伯(厚之)跋四則(跋薛道祖籖題本　跋長興施氏本　跋定武蘭亭　跋高續¶
古藏本)¶
¶
　　袁起巖(説友)題跋三則(跋王順伯本一則　題王順伯本一則題汪季路本一則)¶
¶
　　尤延之(袤)題跋五則(跋楊檉藏本跋王順伯所藏第一本　跋王順伯所藏第¶
二本　跋王仲言所藏本跋汪季路所藏山隂馮氏本)¶
¶
　　沈虞卿(揆)題跋四則(跋王順伯所藏本　題定武本二則　跋王沂公本)¶
¶
　　第六卷　　鑒賞門(二)¶
¶
　　王仲言(明清)題跋三則(跋榮氏所藏本　題越州紙本　題玉照紙本)¶
¶
<pb:KR3h0070_WYG_159-31b>¶
　　龔(闕　惇頥)跋榮氏所藏本¶
¶
　　李(闕　耆俊)跋王嘉叟本¶
¶
　　周(闕　勛)書薛道祖本後¶
¶
　　喻(闕　璆)䟦榮次新所藏本¶
¶
　　陸務觀(游)題跋八則(跋王順伯本　跋陳伯予所藏本　跋毛仲益所藏本¶
跋施武子所藏本　跋韓立道所藏本　跋孟逵所藏本　跋蘭亭叙　跋岐簡獻王所藏本)¶
¶
　　朱文公(熹)題跋三則(跋蘭亭叙一則　題蘭亭叙一則　題陳舍人蘭亭一則)¶
¶
　　陸象山(九淵)跋王順伯所藏本¶
¶
<pb:KR3h0070_WYG_159-32a>¶
　　洪容齋　題跋二則(跋定武本一則　跋王順伯别本一則)¶
¶
　　周益公題䟦三則(跋劉仲威所藏本　跋游氏藏禊帖　題禊帖一則)¶
¶
　　京(闕　鏜)跋定武帖　　施(闕　宿)跋定武帖¶
¶
　　蔡山父(闕)跋陶安世古本¶
¶
　　李(闕　處全)題定武舊本　李(闕　成季)題唐刻蘭亭¶
¶
　　李漢老(邴)書于適道蘭亭¶
¶
　　韓駒　曾馯軒　王承可三題蘭亭合巻¶
¶
　　元勛(不伐)題趙明逺本　　朱(闕　翼)題蘭亭一則¶
¶
<pb:KR3h0070_WYG_159-32b>¶
　　蔡(闕　安強)跋蘭亭　　　張(闕　澄)題定武本¶
¶
　　張巨山(嵲)題跋二則(題定武本跋毛明仲本)¶
¶
　　朱(闕　惇儒)題跋二則(跋定武本題馮達道本)¶
¶
　　樓攻媿(鑰)題跋五則(跋王順伯本　跋王伯常本跋清閟居士本　跋黄子¶
耕本　跋蘭亭考)¶
¶
　　李(闕　處權)跋姚偓本　　鄭恭老(伯肅)跋定武本¶
¶
　　沈約之(端節)跋定武本　　李(闕　洪)刻定武本跋¶
¶
　　周紫芝　題定武本　　張(闕　頠)跋楊伯時本¶
¶
<pb:KR3h0070_WYG_159-33a>¶
　　曾樂道(槃)題跋二則(跋李中甫本題五字不全本)¶
¶
　　衛(闕　涇)題定武本¶
¶
　　南陽子厚題胡公謹藏本¶
¶
　　杜符卿(闕)題定武本¶
¶
　　司馬遵道題末後空一行本¶
¶
　　康惟章(闕)論定武蘭亭　康(闕　復)論蘭亭¶
¶
　　李(闕　兼)蘭亭輯録小叙¶
¶
　　鞏(闕　豊)述蔡山父論蘭亭¶
¶
<pb:KR3h0070_WYG_159-33b>¶
　　陳(闕　傅良)跋王順伯本¶
¶
　　葉水心(適)跋二則(跋游帖跋蘭亭考)¶
¶
　　羅(闕　㸃)跋定武帖　　高(闕　文虎)蘭亭考叙¶
¶
　　第七卷　　鑒賞門(三)¶
¶
　　宋唐卿(闕)跋知白藏本　葉天啓(肇)跋王彦昭本¶
¶
　　錢中叟(及之)跋薛伯常本　魯長卿(闕)蘭亭㑹妙跋¶
¶
　　魯伯秀(之茂)跋家藏本¶
¶
　　范石湖(成大)書所收定武本¶
¶
<pb:KR3h0070_WYG_159-34a>¶
　　楊誠齋(萬里)跋曾氏本　　詹體仁(闕)跋定武本¶
¶
　　張堯臣(闕)跋杜可升本　鄭裕齋(价)跋鄭䨇槐本¶
¶
　　姜白石(䕫)跋童道人本三則(跋蕭千巖藏山谷題字本)¶
¶
　　劉光朝(闕)跋王子敬贈本¶
¶
　　劉後村(闕)跋林竹溪禊帖三則¶
¶
　　李秀巖(心傳)題跋十五則(題魯雲林藏本　題姜堯章藏本　書洪内相題本¶
題劉明達藏本　題高宗賜鄭諶本　書范文正公本　再題文正公本　跋歐陽文忠公藏本¶
跋王沂公本　跋曾公叙藏賜本　跋曾魯公所藏本　跋榮次新所藏賜本　跋袁起巖賦長¶
<pb:KR3h0070_WYG_159-34b>¶
篇　跋王順伯所藏本　跋葉石林所藏定武斷石本)¶
¶
　　王(闕　栢)記考二則(黙成蘭亭記考蘭亭)¶
¶
　　姜白石藏本有四諸名人題跋¶
¶
　　其一(黄庭堅題　周翰觀　白石自跋)其二(閻孝寛王晉之¶
葛次顔題白石有跋)其三(單丙文跋)其四(白石有跋)¶
¶
　　沈伯愚藏本六跋(吴説　朱敦頥　沈虞卿二則　范成大　李心傳)¶
¶
　　俞壽翁(松)藏本三跋(米元暉　徐兢　唐季度)¶
¶
　　俞壽翁藏本四跋(蘇東坡　賀方回　田畫楊書思趙滂　潘牥)¶
¶
<pb:KR3h0070_WYG_159-35a>¶
　　俞壽翁家藏不損本十三跋(詹阜民趙師夏題陸游跋　陳讜題¶
曾㬇觀　常叔度徐淵子題　林成季等觀　張嗣古題　倪正甫跋　李&KR0811;真徳秀任希夷題¶
向若氷識)¶
¶
　　沈虞卿兩經題名本(一洪景盧十人題名洪景盧記　又尤袤以下十四人題名)¶
¶
　　第八卷　　鑒賞門(四)¶
¶
　　蘭亭定武本題跋(許将閲　王安禮黄慶基同閲朱光裔李之儀觀　李秬王¶
景通同觀　王景修張太寧同觀　王景修又題仇伯玉朱光庭石蒼舒觀　王容二詩　王守¶
誠觀　吴炳自記計七則　危素跋　熊夢祥書張紳識　倪瓉詩　高啟題　王彞識　張適跋)¶
¶
<pb:KR3h0070_WYG_159-35b>¶
　　吴景文舊蘭亭舊刻題跋(柯九思觀　趙雍題石民瞻題　干文傳題¶
鄭元祐賺蘭亭圗詩　錢良右題　陳方題集粲題　釋日章詩　福聚白雲題　知玉成題¶
鄭禧題　陸友題　張淵題俞煒題　黄公望題　陳深題)¶
¶
　　五字損本蘭亭題跋(吴説題　孫覿覽　俞鎮跋鄧文原跋　柯九思跋　韓¶
性跋　文徴明識)¶
¶
　　静心定武本蘭亭題跋(彦升記　持國和叔次道同觀　施商輔記　趙文¶
敏十六跋　揭傒斯跋　康里巙跋　張天雨跋　黄鶴山樵王蒙跋)¶
¶
　　獨孤定武本蘭亭(趙文敏十三跋宋克書　王鏊跋)¶
¶
<pb:KR3h0070_WYG_159-36a>¶
　　趙子固落水蘭亭題跋(劉汶跋　蘇伯衡跋　宋濓跋)¶
¶
　　雲烟過眼録載落水蘭亭¶
¶
　　輟耕録載落水蘭亭共二則¶
¶
　　戴叔能(良)跋定武本　　方正學(孝孺)跋定武本¶
¶
　　胡若思(儼)跋定武本　　王竹齋(佐)跋定武本¶
¶
　　王弇州(世貞)跋蘭亭十則　董文敏(其昌)跋蘭亭七則¶
¶
　　胡世安(闕)跋家藏蘭亭三則¶
¶
　　汪(闕　珂玉)定武蘭亭記¶
¶
<pb:KR3h0070_WYG_159-36b>¶
　　孫退翁(承澤)記定武肥瘦本二則¶
¶
　　第九卷　　臨摹門(一)¶
¶
　　蔡端明題唐搨賜本三則¶
¶
　　蘇東坡跋官本法帖¶
¶
　　黄山谷題跋二則(跋周紹邃家摹本題范氏摹本)¶
¶
　　米襄陽題跋八則(蘇耆家三本　米姓秘玩　蘇激家藏蘭摹本　題禇河南摹¶
禊帖　題泗南山杜氏摹本蘭亭二則汪氏藏三米蘭亭　題陸柬之摹本蘭亭)¶
¶
　　馮普徹等摹蘭亭　　　蘇易簡家摹本蘭亭¶
¶
<pb:KR3h0070_WYG_159-37a>¶
　　褚河南摹禊帖題跋(蘇易簡詩　章惇觀　富弼觀　范仲淹題　蔡襄題¶
王堯臣題　沈遘章岵晏崇觀　裴煜題　馮當世題　薛嗣昌題　許彦先題　范純粹范子竒¶
題　純老彦祖巨源子雍完夫正重子中敏甫子瞻子由同觀　呂大防觀　葛蘋　米芾　蘇寳¶
米友仁跋　徐珵題　李應禎題)¶
¶
　　陸柬之臨蘭亭五詩跋(宋敏求書　陳繹題　蘇軾題　轍同觀　黄伯思¶
書蘭亭詩後)¶
¶
　　陸柬之臨蘭亭跋　　　劉秦妹臨蘭亭¶
¶
　　李伯時跋褚河南臨本¶
¶
<pb:KR3h0070_WYG_159-37b>¶
　　米元暉題蘇國老家藏摹本¶
¶
　　樵隠夜話跋顔魯公臨本¶
¶
　　陸務觀跋唐人響搨本　葛謙跋唐摹蘭亭¶
¶
　　陳齊之跋唐人摹本¶
¶
　　吴傅朋跋唐僧智永懐仁臨前後序¶
¶
　　王誠之刻蔡君謨跋唐搨賜蘭亭本跋¶
¶
　　唐賜韓王元嘉蘭亭摹本跋(其一崔液題其二李後主題其三徐鉉識¶
其四史應物題　樓鑰跋李氏所藏墨蹟　桑世昌書一則)¶
¶
<pb:KR3h0070_WYG_159-38a>¶
　　司業汪氏藏唐人臨本四卷(題跋計二十則)¶
¶
　　秘閣唐人鈎摹蘭亭三本(題跋計四十一則)¶
¶
　　第十卷　　臨摹門(二)¶
¶
　　唐摹蘭亭真蹟(朱光裔李之儀觀　李秬王景通同觀　王景脩張太寜同觀　仇¶
伯玉朱光庭石蒼舒觀　趙孟頫書　郭天錫跋并賛　鮮于樞題詩　許將熈閲　王安禮黄慶¶
基同閲　喬簣成鄧文原觀　文嘉跋)¶
¶
　　范文度摹本蘭亭石刻跋(蔡襄題司馬光公實觀公著觀　王珪題¶
宋敏求題　寛夫題　蘇軾題轍同觀　桑世昌石刻跋　呂公著觀　韓絳題　韓維題　許公¶
<pb:KR3h0070_WYG_159-38b>¶
堂題　桑世昌跋補歐陽公跋)¶
¶
　　宋徽宗御書臨蘭亭(李心傳跋)¶
¶
　　宋高宗臨賜蘭亭記¶
¶
　　呂頥浩書高宗御書修禊序後又謝表一通¶
¶
　　高宗臨蘭亭賜本(向子諲跋)　高宗臨定武本(李心傳跋)¶
¶
　　宋孝宗書思陵臨禊序後¶
¶
　　憲聖皇后臨蘭亭本記¶
¶
　　陳長方跋李西臺臨本¶
¶
<pb:KR3h0070_WYG_159-39a>¶
　　晁子綺跋秦少游臨蘭亭¶
¶
　　高踈寮題喻工部臨蘭亭¶
¶
　　李秀巖跋薛道祖臨蘭亭¶
¶
　　虞伯生跋薛道祖臨蘭亭¶
¶
　　危素跋薛道祖臨蘭亭　胡翰跋米襄陽臨蘭亭¶
¶
　　黄溍跋米襄陽臨蘭亭¶
¶
　　祝枝山跋米襄陽臨蘭亭¶
¶
　　戴叔良跋趙文敏臨蘭亭¶
¶
<pb:KR3h0070_WYG_159-39b>¶
　　趙文敏臨蘭亭諸本題跋(一本吴寛跋　周天球記　藏青老人毛五雲¶
禇勉盧志愛觀　富弼觀　一本師道題　趙孟籲題　仇逺跋　一本楊士竒書　士竒載題¶
蘭亭居士識)¶
¶
　　趙文敏文衡山臨蘭亭合卷(董其昌跋　周祖識朱之蕃書　朱宗¶
吉識　周二學跋)¶
¶
　　倪雲林跋吴仲圭臨蘭亭¶
¶
　　余允文題褚河南臨本　胡若思書蘭亭模本後¶
¶
　　王弇州跋禇河南臨本　董思白論褚河南臨本¶
¶
<pb:KR3h0070_WYG_159-40a>¶
　　第十一卷　　傳刻門¶
¶
　　宋桑澤民蘭亭愽議記傳刻六十一種¶
¶
　　元陶宗儀蘭亭集刻一百一十七種¶
¶
　　元袁清容䟽平生所見本九種¶
¶
　　明胡若思蘭亭諸本考十一種¶
¶
　　附録蘭亭諸刻¶
¶
　　大業石本　　　　　　龍神蘭亭¶
¶
　　淳化本　　　　　　　玉枕本¶
¶
<pb:KR3h0070_WYG_159-40b>¶
　　悦生堂本　　　　　　玉板蘭亭¶
¶
　　東陽本　　　　　　　金陵清凉本¶
¶
　　江隂邱氏本　　　　　頴上本¶
¶
　　永樂内府本　　　　　國子監本¶
¶
　　十種蘭亭　　　　　　周邸蘭亭¶
¶
　　第十二卷¶
¶
　　永字八法　依蘭亭考本而以禁經　翰林要訣¶
¶
　　墨池編　書苑菁華　書史㑹要諸書所載詳¶
¶
<pb:KR3h0070_WYG_159-41a>¶
　　畧異同註明于下¶
¶
　　附録歐陽率更八法　顔魯公八法頌　柳柳州¶
八法頌¶
¶
¶
¶
¶
¶
<pb:KR3h0070_WYG_159-41b>¶
¶
¶
¶
¶
¶
¶
¶
¶
　　六藝之一録卷一百六十¶
¶

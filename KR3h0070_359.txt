# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.241204
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 359
<pb:KR3h0070_WYG_359-1a>¶
　　欽定四庫全書¶
¶
　　六藝之一録巻四百一　　　　錢唐倪濤撰¶
¶
　　厯朝書譜九十一¶
¶
　　名人題畵詩詞墨蹟　　郁逢慶續書畫題䟦記¶
¶
　　馬逺山居小景¶
¶
　　何處人家水繞門白沙翠竹自成村老翁最得昇平¶
樂韋曲㸔花引子孫　釣鰲叟¶
¶
　　買斷雲山隔竹溪此中髙築釣魚磯候門稚子輕相¶
<pb:KR3h0070_WYG_359-1b>¶
笑齷齪惟甘老布衣　穮蓘生¶
¶
　　百折泉源逺千莖竹樹幽飛來何處鴈清影落芳洲¶
立菴¶
¶
　　水抱雲根净林含雨氣&KR0765;征鴻飛杳𣺌秋思滿瀟湘¶
林鍾¶
¶
　　湍急石齒齒驚飛雙睡鳬平蕪秋色裏對景獨思鱸¶
鄭閎¶
¶
　　秋净水逾碧竹多山更雄瀟湘無限景都在一雙鴻¶
<pb:KR3h0070_WYG_359-2a>¶
沈徳全¶
¶
　　馬逺雪景¶
¶
　　今夕何夕興無涯來訪山中宰相家艇子衝寒撑一¶
過還能煉雪為烹茶　盧彭祖¶
¶
　　萬里江天莫氷花散冷風卷簾㸔不足呼酒坐孤篷¶
沈文矩¶
¶
　　鳥絶千山暗六花地靈珉布日韜霞溪居有客圍爐¶
坐鼎石須烹鳯髓茶　徐汝成¶
¶
<pb:KR3h0070_WYG_359-2b>¶
　　地白風寒雪不開枯梢屋外壓将摧爐煨榾柮閉門¶
外應没情人乗興來　蕭規¶
¶
　　雪裏門徑失壓樹白差差知已年來少無人訪戴逵¶
武陵顧敬¶
¶
　　暮雲天一色飛雪滿江干野艇歸來晩推篷不厭㸔¶
沈中¶
¶
　　宋徽廟題院畫册¶
¶
　　瑶臺無信托青鸞一寸芳心思萬端莫向東風倚修¶
<pb:KR3h0070_WYG_359-3a>¶
竹翠衫經得幾多寒　右修竹士女圖¶
¶
　　消受南薰一味凉藕絲新織舞裙長臨池試展凌波¶
歩只恐紅蓮妬艶粧　右荷花士女圖¶
¶
　　羅襪生香踏軟紗&KR0107;横玉燕髩鬆鴉春心正是芭蕉¶
葉羞見宜男並蒂花¶
¶
　　軟繡屛風小象&KR0451;細風亭館玉肌凉含情學冩鴛鴦¶
譜墨洗蕉風露水香　右芭蕉士女圖¶
¶
　　濃黛消香澹兩蛾花隂試歩學凌波専房自得傾城¶
<pb:KR3h0070_WYG_359-3b>¶
色不怕凉風到扇羅　右團扇士女圖¶
¶
　　宋徽廟御畫雙蟹圖¶
¶
　　講餘機暇諌書空艮嶽江湖入眼中郭索能令天一¶
笑畫圖何必面春風　己未前史臣劉辰翁(須谿劉氏)¶
¶
　　逰罷神霄樂意濃香飄小殿菊花風揮毫想見留情¶
處只恐雙螯畫未工　武林瞿佑(瞿氏宗吉)¶
¶
　　思陵題畫册花草四幀¶
¶
　　香蜜裁葩分外工踈枝幾㸃綴雛蜂嬌黄染就宫粧¶
<pb:KR3h0070_WYG_359-4a>¶
様香煖尤冝愛日烘　右題臘梅¶
¶
　　寒花婀娜露凝香風葉摇秋鳯尾凉夢入畫堂銀燭¶
下翠屛深處隠紅粧　右題修竹芙蓉¶
¶
　　墨花垂鬼頴千古尚漓漓翠雨風前葉秋聲雨後枝¶
詩題春粉節䙀脱玉嬰兒湘浦人何在空聞鳯管吹¶
¶
　　右題墨竹¶
¶
　　名出本南山來依瓊苑間陳主歌前樹楊妃醉後顔¶
為嫌脂太赤故着粉㣲斑共言攀折處已獲寳枝還¶
<pb:KR3h0070_WYG_359-4b>¶
右題雪中山茶¶
¶
　　方方壺雲林圖　題云方壺為　太樸老友作¶
至元四年戊寅嵗四月記¶
¶
　　故人𣺌在雲林端手植梓漆隂團團不憤讀書從鬼¶
谷何年賣藥近長安白日定趨天禄閣青春冝著鵕¶
䴊冠相思洒盡金壺墨三十六峯生暮寒　勾曲外¶
史張天雨¶
¶
　　仙人危大樸屏跡雲林間河車運金液九轉成大還¶
<pb:KR3h0070_WYG_359-5a>¶
苦辛三十載得道鬢已斑弱水正清淺蓬萊那可攀¶
嬌娥貯金屋霜露零秋山勿猜松栢操不及桃李顔¶
¶
　　丹邱生柯九思題¶
¶
　　抱朴先生學大還偶然為客未歸山迎陽館裏㸔圖¶
畫夢繞白雲青樹間　東陽吴師道¶
¶
　　海上三山樓閣開壺仙早晩御風囘畫成定勝人間¶
景為問何人寄得來¶
¶
　　雲林之髙峯可望日出海君子居其間旦起餐沆瀣¶
<pb:KR3h0070_WYG_359-5b>¶
三年毛骨換九載神色改翩然升雲去鸞鳯翳五彩¶
山中有神藥服食多所採寄語學仙人佇立以相待¶
¶
　　邵菴虞集¶
¶
　　夏珪長江萬里圖¶
¶
　　雲山蒼蒼江漠漠紹興年間夏圭作珍重須知應制¶
難卷尾書臣敬堪度却憶當時和議成偏安即視如¶
昇平惟開緝熈較畫史兩河淪棄無人争斯圖似寫¶
南朝士還有樓臺在烟雨釣叟棋翁不可呼漁舟野¶
<pb:KR3h0070_WYG_359-6a>¶
店誰能數但覺層層境不同林泉到處生清風逺意¶
筆精工莫比只許馬逺齊稱雄中原殷富百不寫良¶
工豈是無心者恐将北物觸君懐恰似剰水殘山也¶
畫終思効一得愚更把飛鴻添在圖願君且向飛鴻¶
問五國城頭有信無　水村居士完書(冢宰陸全卿)¶
¶
　　高克明雪意巻¶
¶
　　畫譜稱克明得李成筆意蒼古清潤為北宋丹青名¶
家此雪意巻廷美僉憲得之扵道遜太僕圖不盈丈¶
<pb:KR3h0070_WYG_359-6b>¶
而三逺備焉誠不易得者余題之為劉氏山房所藏¶
第一云題竟廷美復強余詩余適逰雪湖得一律猶¶
能記之因書以塞白　湖山勝趣自難窮雪後登臨¶
興倍濃大地盡成銀色界一塵不到水晶宫舟移月¶
洞雲庭外人在氷壺玉鑑中我欲題詩誰屬和惜無¶
龜望與逋翁　成化己丑春仲天全翁有貞書扵虞¶
山上湖舟中¶
¶
　　赤脚真人龍鳯姿俯視藝苑時逰嬉良工待詔金門¶
<pb:KR3h0070_WYG_359-7a>¶
裏高生前身應畫師含毫吮墨立良久自言臣是唐¶
王維平時胸中無一物獨有山水能容之郭熈成名¶
乃新進范寛得意纔並馳丹青競巧稱院體後來不¶
比宣和時宻竹千岡松萬壑蒼翠峰巒白湖濼㟁傍¶
桂楫何處移磵曲茆堂是誰縳行人暮歸天漠漠逢¶
望前村愁雪落船頭一老自閒暇詩思分明入寥廓¶
劉侯朝逥過燕市亦復愛畫入骨髓偶從太僕得此¶
圖每一開之心輙喜天全仙翁得題字評品數行非¶
<pb:KR3h0070_WYG_359-7b>¶
佞史翁今已逝侯亦亡兩洞庭荒𣺌湖水石田多才¶
從後起况有佳兒好文事只今竒物欣有托賦詩獨¶
媿前人耳宋社久已屋宋畫如有神地下劉侯勿長¶
嘆楚弓得失皆吾人　延陵吴寛¶
¶
　　米敷文大姚村圖　石田模本¶
¶
　　廣文當日官雖冷可奈才名振世何他日君家須炙手¶
而今聊復在堪羅　老来尚喜管成子更愛好山江上¶
青武林秋髙曉欲雨正若此畫雲㝠㝠　三茅别有洞¶
<pb:KR3h0070_WYG_359-8a>¶
中天我欲居山屏世縁累行積功多悦氣玉晨欣有¶
地行仙　紹興戊午季春十一日書扵大姚五湖田¶
舍　元暉¶
¶
　　喟然㸃也宜吾與不到虞兮奈若何鴻鴈欲来風嫋¶
嫋庭前樹子落桫羅　吴松江尺蒲萄緑金井峯仍¶
縹緲青説與弋人何慕我髙飛鴻鵠杳㝠㝠　大姚¶
湖水自生烟長物都除絶世縁笙鶴不為歸鶴怨王¶
仙真是勝丁仙　雲浦老人亂後復得此卷感慨今¶
<pb:KR3h0070_WYG_359-8b>¶
昔觀其題字可見辛亥八月十五日來謁雲浦出以¶
見示戱走筆追和米公三詩以冩懐云　倪瓚¶
¶
　　我昔風流聞米老沈家今日覩真形千金散盡還堪¶
復此幅君須比四靈　成化癸巳正月二十四日偶¶
得觀沈氏所藏米老書畫不覺神情清暢敬賦此以¶
致景仰之思　𤓰涇徐源題¶
¶
　　敷文畫山何可得况復銀鈎鐡為畫雲林妙句雲浦¶
遺一字真堪數縑直流傳幸遇沈休文題品當朝總¶
<pb:KR3h0070_WYG_359-9a>¶
名筆無何檢括獻彤庭却付王瘸私箧匿炎炎氣勢¶
那敢問神物誰能不追憶石田補寫更有神雲山烟¶
樹沉沉濕匏翁文章世希有午夜光芒動虛斗𤓰涇¶
累幅感慨多世事悠悠獨囬首休文索我重續貂欲¶
慰遐思見交厚古人父書不忍讀不飲杯圏憶慈母¶
祖硯持時悲曷勝名字至今傳不朽(缺)願移卷九逥¶
腸翻作思親心一紐羮墻昌歜孝子思𫝊與兒孫可¶
長守青囊濟物廣隂功世澤天長兼地久要知詞翰¶
<pb:KR3h0070_WYG_359-9b>¶
身外物轉燭随落他人手我觀東坡寳墨文棄親亡¶
軀資笑口鍾繇發塜事冝徴曽有聲色移人否又聞¶
有道古聖人不物其物物芻狗題詩我為發長嘯驚¶
散無何一杯酒　郡人陳琦¶
¶
　　春空沉雲山有無眼明見此姚江圖圖窮爛漫得題¶
字照人百顆驪龍珠平生雅識敷文書紹興嵗月仍¶
不誣豈知尤物能媒禍繭紙蘭亭已非故石翁信是¶
學行人能使邯郸還故歩憶昔憸人賄為囿凟財更¶
<pb:KR3h0070_WYG_359-10a>¶
假狂閹手千里竒珍歸檢括故家世物那容守沈氏¶
藏兹二百年一朝掣去心茫然誰言物聚必有散手¶
澤相闗嘗累嘆未能一笑付亡弓且喜百年還舊觀¶
豈余鈍眼錯顔標扺掌真成孫叔敖區區不獨形模¶
在更存風骨驪黄外一時㸃筆迥通神故應小米是¶
前身從來藝事闗人品敢謂今人非古人後學衡山¶
文徴明¶
¶
　　沈氏藏石田先生所搨大姚村詩圖引歌　重山凝¶
<pb:KR3h0070_WYG_359-10b>¶
逺隂江雲映天濕淋漓六尺素滿手潑秋色模糊似¶
是溟海圖何乃目之云五湖圖窮更聞清響接百顆¶
厯厯驪龍珠米家風流照眼新細玩乃知身外身虎¶
頭能𫝊阿堵物虎賁尚入中郎神當時得失屬王郎¶
爾來又復還東陽得耶失耶孰主張茫茫宇宙悲弓¶
亡神物不可久静處能走四海生輝光奎宫玉府𣺌¶
何許夢寐似聞歸故鄉五湖田舍清風逺元暉眉目¶
不可見嗚呼元暉眉目不可見五湖之水清如練𢎞¶
<pb:KR3h0070_WYG_359-11a>¶
治六年八月一日祝允明題¶
¶
　　石田模本原䟦云小米大姚村圖澄心堂紙也詩¶
逸書畫遒潤得乃父風不易得之物為吾蘇沈汝¶
融氏之世藏成化末王瘸刮貨江東此巻屬其鷹¶
攫汝融惄惄若廢飲食者以余嘗觀求追冩其所¶
記憶久亦付之茫然矣近過徐甥出元暉大行書¶
三詩即其副本耳遂臨一過復漫補此圖始塞其¶
意且謂曰物之聚散自有數正不使人容心其間¶
<pb:KR3h0070_WYG_359-11b>¶
譬之此卷在王雲浦所兩失兩得而轉至子家子¶
家方一失安知其他日不復得乎余請拙惡以死¶
馬首媒之　𢎞治壬子九日長洲沈周䟦¶
¶
　　宋復古鞏洛小圖(思陵籖題已冺)¶
¶
　　雲烟淡容與岡嶺岌奔騰修途繞巴蛇歸人如凍蠅¶
宋侯天機深㳺戱精藝能風流各異代卧㳺聊曲肱¶
倪瓉¶
¶
　　落日下風嶺行人逢已稀隔烟望田舍應未掩荆扉¶
<pb:KR3h0070_WYG_359-12a>¶
鳥亂夕陽暗草多秋逕㣲家人知候我賣畚郭中歸¶
¶
　　勃海高唘¶
¶
　　一望秋嵐似春路迷入谷無因斜陽欲雨未雨别嶺¶
歸人幾人鐘斷鳥沉僧塢吹殘雞唱樵隣峰迴忽見¶
月出稚子相迎磵濱　蜀郡王彛(常宗)¶
¶
　　深谷含夕暉幽居入林迥澗㡳採芝還臨流見笻影¶
松鶴已先歸蘿扉掩㣲暝　張適(子宜)¶
¶
　　青山翠落舊林園彷彿昇平古意存雨外人歸秋葉¶
<pb:KR3h0070_WYG_359-12b>¶
浦烟中鳥下夕陽村昔年題字宸光合今日披圖野¶
興繁風景西湖仍不異唯餘故老説中原　吴郡謝¶
徽¶
¶
　　山村曉色秋𩀌𩀌蕭條郭西初出時烟嵐莽蒼家住¶
逺道路詰曲人歸遲重擔縁峻氣促息薄&KR0209;迎寒風¶
倒吹隣樵偶值得相問到門此夜如何其　蘇人王¶
行¶
¶
　　曽入思陵内府藏瑶琨緗軸舊装潢山頭怪石如蹲¶
<pb:KR3h0070_WYG_359-13a>¶
虎路上行人似散羊鶴谷逶迤逺短草鯨波起伏見¶
層岡至今玉璽分明在猶帶宣和雨露香　東海釣¶
鰲客陶振¶
¶
　　趙大年江鄉雪霽圖¶
¶
　　我昔江鄉逰水際放懐頗為鱸魚鱠征鞍自笑擁重¶
裘沍凍扵時天地閉太空冥冥久隂晦長風蕭蕭雲¶
著地樹枯葉落空槎牙敗葦黄蘆色憔悴蘭橈布帆¶
在何許但見寒鴉騰陣勢塞鴻飛起稻梁謀鷗鷺羣¶
<pb:KR3h0070_WYG_359-13b>¶
鳬猶水戱江上豪家百不憂已備金帳羊羔醉安知¶
不有戴安道應擬幽人乗興至浙江畫史奪天工一¶
幅生綃生巧思開圖宛似昔逰時知是江鄉描雪意¶
蜀人虞輔¶
¶
　　宻林蔽日青蒙茸兩岸都歸烟霧中分明罨畫溪頭¶
景只少垂綸一釣翁釣翁莫放扁舟至沙上鷺鴦方¶
好睡落盡桃花不出溪夜來細雨春流膩　吴寛¶
¶
　　李龍眠山庄圖頴濱先生題¶
¶
<pb:KR3h0070_WYG_359-14a>¶
　　此心初無住每與物皆禅如何一丸墨舒巻作山川¶
墨禅堂¶
¶
　　清溪便種稻秋晩連雲熱不待見新春西風薌自足¶
雲薌谷¶
¶
　　蒼壁立精鐡懸泉㵼天紳山行見已久指與未來人¶
陳彭漈¶
¶
　　白龍晝飲潭石壁修尾掛幽人欲下㸔雨雹暗相射¶
玉龍峡¶
¶
<pb:KR3h0070_WYG_359-14b>¶
　　層崖落飛泉㣲風動喬木坐遣谷中人家家有琴筑¶
泠泠谷¶
¶
　　團團寳華嚴重重䕃珍木歸來得商鼎試谷溪邉渌¶
寳華巖¶
¶
　　倚崖開翠壁臨潭置苔石有所獨無人君心得未得¶
觀音巖¶
¶
　　巖花不可攀翔蕋久未墮忽下幽人前知子觀空坐¶
雨花巖¶
¶
<pb:KR3h0070_WYG_359-15a>¶
　　溪深龜魚驕石瘦椿楠勁借子木蘭船寛我茫鞋病¶
鵲源¶
¶
　　山開稍有路水放不成川㳺人得所息真言才澹然¶
發真塢¶
¶
　　山居少華麗牽茒結净屋此間不受塵幽人亦新沐¶
薌雲塢¶
¶
　　未見垂雲沜其如歸興何路窮雙足熱為我洗盤陀¶
垂雲沜¶
¶
<pb:KR3h0070_WYG_359-15b>¶
　　伯時作龍眠山庄圖由建徳館至垂雲沜著録者十¶
六處自西而南凡數里巖㟧隠見泉源相屬山行者¶
路窮扵此道南溪山清深秀峙可㳺者有四曰勝金¶
巖寳華巖陳彭漈鵲渚以其不可緒見也故特著扵¶
後子瞻既為之記又屬轍賦小詩凡十二章以繼摩¶
詰輞川之作云¶
¶
　　周曽秋塘圖卷¶
¶
　　秋秋瀟洒清幽人盡處水邉頭波文細細風色颼颼¶
<pb:KR3h0070_WYG_359-16a>¶
鷗鷺情相狎鳬鴛樂自由踈葦敗荷池沼白蘋紅蓼¶
汀洲幾竿漁釣去已盡一段晩雲寒不收　右一字¶
至七字觀周曽秋塘圖有作瑯琊聖與¶
¶
　　傍水芙蓉照晩粧溪禽沙鳥滿秋塘枯荷折葦蒹葭¶
外不著黄花噴晩香　集賢大學士趙世延敬題¶
¶
　　芙蓉滿意陂湖秋枯荷折葦林塘幽沙鳬野鴨浮清¶
流霜中鳴鴈寒汀洲黄蘆紅蓼葉尚抽水石懶倦不¶
自由大年小景方綢繆能事更費千金收滿湘之南¶
<pb:KR3h0070_WYG_359-16b>¶
買一邱併與夢澤長唱醻　前集賢待制馮子振奉¶
皇姊大長公主命題(海粟)¶
¶
　　家在東南雲錦鄉心魂元是水花香哦詩想入秋塘¶
境鴛鷺驚飛一夕忙　鮫人初息露香機花覆龍梭¶
鳥自飛莫向西湖問烟水夜&KR0765;風露濕荷衣　至治¶
三年季春二十有三日監修國史長史李洞奉皇姊¶
大長公主教拜手稽首敬書¶
¶
　　惨澹枯荷折葦間芙蓉秋水轉碕灣鳴鴻飛度江南¶
<pb:KR3h0070_WYG_359-17a>¶
北却羡溪禽滿意閒　集賢直學士鄧文原敬題¶
¶
　　泛泛層波緑滿池横塘風景四時宜鴛鴦鸂𪄠貪嬉¶
戱春去秋來總不知　集賢大學士王約謹題¶
¶
　　禽鳥雖非性十全知幾猶得氣之先鴈鴻有信攙霜¶
去鷗鷺無心狎我眠　集賢侍講學士中奉大夫致¶
仕魏必復題¶
¶
　　荷枯葦折澹秋塘㟁側芙蓉鏡裏粧水宿雲飛禽共¶
樂不須别處覔瀟湘　中書平章政事張珪敬題¶
¶
<pb:KR3h0070_WYG_359-17b>¶
　　蘆荻蕭蕭秋水清拒霜迎日闘紅英鵁清屬玉休驚¶
訝嵗晩江天得共行　翰林直學士袁桷敬題¶
¶
　　水禽容與滿晴溪折葦枯荷澹夕暉安得扁舟江上¶
去烟波相對兩忘機　翰林侍讀學士李源道敬書¶
兩兩幽禽𣺌𣺌陂蒹葭荷葉澹相依只恐夜半秋聲¶
起滿耳西風吹夢歸　御史中丞王毅敬題¶
¶
　　沙鳥飛鳴晩未休棹歌聲在白蘋洲題詩毎恨無佳¶
句欲剪横塘一片秋　翰林直學士曹元用敬題¶
<pb:KR3h0070_WYG_359-18a>¶
興入林塘翠未收錦鴛雪鴈自沉浮欹蘆折葦荷香¶
减寫作西湖暮雨秋　趙巖¶
¶
　　枯荷容與澹相依蘆荻花香拂釣磯一叚秋光成齊¶
景向人鷗鷺自忘機　翰林國史院編修官杜禧敬¶
題¶
¶
　　江貫道百牛圖¶
¶
　　我本山陽田舍叟家有淮田數千畆江南倦客老不¶
歸此田都為勢家有猶記小年學牧時去時日出歸¶
<pb:KR3h0070_WYG_359-18b>¶
日西我生衣食仰此軰愛之過扵百里奚祇今辛苦¶
耕硯席無處賣文長絶食卷中解后黒牡丹相逢喜¶
是曽相識負郭無須二頃田一雙栗角能幾錢數口¶
之家便可飽要如此圖知何年平生富貴非所願城¶
府近來猶可厭何時倒乗牛背眠東風勝如仰㸔宣¶
明面　北村八十二嵗病叟湯炳龍¶
¶
　　東阡西陌烟雨青烏犍百尾卧且行引脰呞草仰鼻¶
鳴嗟爾多牛便多事一簑一笠足歸耕　晉張翥(仲舉)¶
<pb:KR3h0070_WYG_359-19a>¶
桃林日夕霽烟浮百个烏犍得自由鞭索已無人已¶
去不知誰放復誰收　無所住釋善慶漫題¶
¶
　　逺賈連車曉色昏傳聲叱叱度溪渾一麾八百開蹄¶
角可是江南烟雨村　伯生題(郘菴)¶
¶
　　幾年散放桃林後餘四百蹄猶可騎攬鏡掛書多事¶
在能騎惟有一凝之　白珽(湛淵)¶
¶
　　濕濕羣行四百蹄耕犂初罷樂相随春風綠遍川原¶
草囘首牧人知是誰　鄧文原¶
¶
<pb:KR3h0070_WYG_359-19b>¶
　　王孟端水墨小景¶
¶
　　逺山淡含烟踈樹晴延日亭虛寂無人秋光自蕭瑟¶
九龍山人王紱¶
¶
　　楊補之畫梅¶
¶
　　艶愛江南楊補之每將尺素冩氷姿暗香踈影渾如¶
舊遮莫髙樓玉笛吹　曲江錢惟善¶
¶
　　老梅誰冩小江南太極心香個個含淡月半籠清絶¶
處恍疑仙子謫塵凡　王汝玉¶
¶
<pb:KR3h0070_WYG_359-20a>¶
　　梅花得意先羣芳雪後追尋笑我忙折取一枝懸竹¶
杖歸來随路有清香　都穆¶
¶
　　春色到家園樹樹梅如雪怪成暗香清浮動黄昏月¶
袁尊尼¶
¶
　　梅道人寫菜¶
¶
　　葉長䦨干長花開黄金細直須咬到根方識淡中味¶
梅道人戱墨¶
¶
　　趙文敏白描淵明像後行書歸來辭　題云大¶
<pb:KR3h0070_WYG_359-20b>¶
徳四年春二月吴興趙孟頫書　既書歸去來¶
餘興未盡乃作竹石淵明亦當愛此耶¶
¶
　　虚館坐清曉髙秋零露時佳菊秀可餐寒葩含晩滋¶
芳馨發孤思冩此歸來辭餘興猶未巳𤣥玉生瓊枝¶
孰謂公子懐不與幽人期撫卷三太息繄年非義熈¶
姑蘇王行¶
¶
　　雲林水墨竹一枝¶
¶
　　二月六日夜宿幻住精舍明日寫竹枝遺無學上人并¶
<pb:KR3h0070_WYG_359-21a>¶
賦長句¶
¶
　　春水蒲芽匝岸生閶門山色上衣青出郊已覺清心¶
目適俗寧堪養性靈花落鳥啼風嫋嫋日沉雲碧思¶
㝠㝠禅扉一宿聼魚鼓喚得愁中醉夢醒　無住菴¶
寳雲居士懶瓉　甲寅¶
¶
　　忩前踈雨過石上晩雲生不是雲林叟無人有此清¶
雲門山居士紳(張紳之印)¶
¶
　　瘦倚清風玉一枝滄溟囘首已塵飛三生石上因縁¶
<pb:KR3h0070_WYG_359-21b>¶
在應化遼東白鶴歸　青城山人王汝玉¶
¶
　　以墨畫竹以言作贊竹如泡影贊如夢幻即之非無¶
覔之不見謂依幻人作如是觀　丁已逃虛子戱語¶
曉出閶門道西山滿意青金臺有餘墨寫得鳯皇翎¶
¶
　　東臯妙嚴¶
¶
　　記得曽携枕簟逰葑溪溪上草堂幽比來誰識賢君¶
子歸卧江南煙雨秋　檉居杜莖¶
¶
　　寫竹仍題句僧房一宿淹如何書甲子猶學晉陶潜¶
<pb:KR3h0070_WYG_359-22a>¶
鹿塲居士寛(元博)¶
¶
　　王叔明靈石草堂圖¶
¶
　　草堂之靈鍾山下靈石山中有草堂堂前森立皆石友¶
具服再拜庸何妨晴嵐入簾凝硯席暖雲吹香撲書帙¶
客來無物欵清談旋束荆薪煮靈石　夢菴¶
¶
　　坐深殘醉醒簾捲草堂開擁座千峯出横空一鶴來¶
裕風松落子時雨石生苔却憶山中客披圖日幾逥¶
¶
　　彭城劉鉉¶
¶
<pb:KR3h0070_WYG_359-22b>¶
　　山中靈石碧嵯峨高士茅堂住澗阿幾樹松隂當户¶
宻四時嵐氣入簾多依依猿鶴常相近寂寂親賓逺¶
不過遥望西巖泉落處臨風時詠考槃歌　吴人錢¶
紳¶
¶
　　黄大癡水墨山水¶
¶
　　青山不趂江流去數㸃翠收林際雨漁屋逺糢糊烟¶
村半有無　大癡飛醉墨秋興天争碧净洗綺羅塵¶
一巢棲亂雲　詞寄菩薩蠻筠菴王國器題¶
¶
<pb:KR3h0070_WYG_359-23a>¶
　　梅道人山水¶
¶
　　古䕃隂隂抱寒玉時向晴忩伴吾獨青青不改四時容¶
絶勝凌霄倚凡木　梅花道人戱作并題¶
¶
　　息齋墨竹(卷首有松雪溥光二䟦)¶
¶
　　道人天機精心胸飽氷雪揮洒墨篔簹清風掃炎熱¶
風晴與老嫩榮悴各分别珊瑚海底生琅玕挺竒節¶
儼如坐推篷昬目一光潔王孫美詞翰筆勢蟠屈鐡¶
偉哉老雪菴妙語重為説暮生何多幸從容獲披閲¶
<pb:KR3h0070_WYG_359-23b>¶
此圖世所稀撫卷歎三絶　吕敬¶
¶
　　西清閣老李薊邱筆法妙過文湖州試拈雪繭翻墨¶
瀋淋漓掃作湘雲浮籜龍迸土翠胎綻秀出亭亭蒼¶
玉幹十莖五莖何必多老嫩風晴總堪玩堅貞苦節¶
凌嵗寒裊娜新梢翔鳯鸞靈颷逺度佩環響壁月或¶
照蛟龍蟠薊邱薊邱難再得撫卷令人空唶唶品題¶
况有松雪翁從知價重千金值　義陽偶桓(武孟)¶
¶
　　息齋道人骨已仙紙上墨竹神猶全淇園萬榦總枯¶
<pb:KR3h0070_WYG_359-24a>¶
死此幅自待留千年丰姿瀟灑宛如玉顧我得覩崑¶
岡前汲泉便試竹爐茗一洗萬慮開雲天誰知珍重¶
承㫖筆猶來景肅儕髙賢乾坤妙趣茍心㑹似勝俛¶
黙窺遺編雪菴老人通萬卷銀鈎鐡畫如扛椽古來¶
人物誇道子傾城女色誰争妍黄郎得此賁書屋玉¶
函金籥來何縁古人邈矣見心跡何由一拜聊随鞭¶
¶
　　徐源敬題(仲山)¶
¶
　　十年一見黄叔度倐來自為清風吹手中所把薊邱¶
<pb:KR3h0070_WYG_359-24b>¶
竹風晴老嫩凡數枝茒堂六月發蕭爽呼酒酧此&KR0806;¶
林枝想當此老握筆際其用在手筆不知縱横妙用¶
竹神死手亦無用心能之道人之心竹之祖生生化¶
化無窮期松雪雪菴兩題辭書中有法後世師我因¶
書法論竹法道理一致曽無岐卷中三物總神俊蟠¶
螭舞鳯㸔威儀還君什襲當秘惜雷雨破壁寧無時¶
¶
　　後學沈周題¶
¶
　　趙集賢林山小隠圖¶
¶
<pb:KR3h0070_WYG_359-25a>¶
　　苕水秋風動白蘋青錢學士玉為人山林物外别成¶
趣造化手中殊有神寒具漫傳誰㸃染京華髙卧不¶
埃塵馮君韞匵長懐寳莫負當時此寫真　宗道得¶
此圖因以自號其歸向可知矣余賞之不足附此一¶
律所幸亦同作卷中人耳癸亥重九吴郡祝允明志¶
蘇子愛竒石雪浪號齋居米氏寳晉墨標榜亦復如¶
瞻兹小隠圖按境結林廬扵焉寓祖述雅致私契余¶
因名實豈戾匪云賦子虛溪山在屋上流水走堦渠¶
<pb:KR3h0070_WYG_359-25b>¶
衆鳥鳴樹顛亦可觀跳魚耕釣托逺心城市即村墟¶
知子日無事垂簾惟讀書　長洲沈周¶
¶
　　展圖忽有契歎物留待人金陵山水處松雪與𫝊神¶
子非滑稽口金門為弄臣亦非南昌尉忤世跡埋堙¶
但甘布衣老供税作齊民白雲自怡悦暇則琴尊親¶
雖遭孔璋筆移文空爾陳　嘉禾吕㦂¶
¶
　　黄鶴山樵鐡網珊瑚圖¶
¶
　　鐡網網得珊瑚枝寄與東吴范髙士翠羽飛來毛羽寒¶
<pb:KR3h0070_WYG_359-26a>¶
石化青羊叱不起金鼎夜煉天地根閉門不識桃花春¶
吴烟拂草瀛洲緑鳥啼花落空愁人百壺美酒恣傾倒¶
銷盡春愁人不老却從鶴背㸔塵寰四海如杯嵩華小¶
黄鶴山中樵者王叔明畫并題¶
¶
　　天上仙人王子喬由來眼識天下士黄鶴山中卧白¶
雲使者三徴不肯起昆崙樹老盤金根青鸞對舞鏡¶
臺春昨朝贈我神錦縀謂我九老仙都人閬苑花前¶
因醉倒謫下人間容易老百花樓中作酒狂一聲鐡¶
<pb:KR3h0070_WYG_359-26b>¶
&KR1055;乾坤小玉崕生范立奉和¶
¶
　　王公獨得天然趣揮毫不效丹青士澹墨銀箋掃畫¶
圖琅玕屈銕参差起碧苔暗水流石根深山花落黄¶
鸝春琴書几杖白書静何因致我塵埃人髙平之仙¶
非潦倒醉老狂歌不知老有約盧敖賦逺逰九㸃齊¶
煙望中小　豫章胡儼次韻¶
¶
　　升中文兄示及叔明王公所寄詩畫令僕品題之僕¶
随口和韻升中嘆賞既久即命書以冠其顛云　珊¶
<pb:KR3h0070_WYG_359-27a>¶
瑚千年生海㡳至寳終當遇竒士黄鶴仙人狡獪徒¶
笑蹋靈鰲輕掣起波濤洗盡泥沙根元氣尚帶龍宫¶
春裹蔵什襲贈知己長生范老非常人明忩玩之驚¶
絶倒世間一任韶華老釣竿猶記拂長柯三㸃神山¶
眼中小　顧禄奉題¶
¶
　　王公外家襲金紫下比尋常韋布士一時結納多譽¶
髦早嵗聲華倐然起間移翠竹當雲根更有古樹枝¶
含春自云珊瑚出銕網投贈豈與塵中人范君相見¶
<pb:KR3h0070_WYG_359-27b>¶
即傾倒喜盍朋簪成二老玉壺泛滿紫流霞痛飲歌¶
狂天地小　益齋王彦和奉和¶
¶
　　黄鶴山人多意氣真是髙亭老仙士揮毫髣髴如有¶
神怪石嶙峋筆端起琅玕玉樹生雲根畫圖奪得江¶
南春邇來遨逰東海上持贈玉崖之髙人兩翁相逢¶
遂傾倒醉裏不知天地老持竿共結滄洲期一釣猶¶
嫌六鰲小　奉和　黄鶴山樵贈范玉崖詩韻　東¶
蒙李仁¶
¶
<pb:KR3h0070_WYG_359-28a>¶
　　黄鶴山中名畫史自昔才華冠多士淋漓醉墨冩幽¶
篁翠旓摇摇拂雲起古樹槎牙鐡石根虬枝糾結江¶
南春苕華空繞外家宅玉堂仙去今何人清尊却憶¶
花前倒憂樂只應懷范老畫圖難寄相思心滄溟浩¶
𣺌珊瑚小　安湖老人王士顯武韻¶
¶
　　廷珪墨掃金花紙知是香光老居士鳳向髙岡時一¶
鳴龍從碧海雙飛起紫苔蒼蘚㸃雲根占盡湖山無¶
限春上題詩句添藻麗逺贈髙平英偉人此圖當世¶
<pb:KR3h0070_WYG_359-28b>¶
俱壓倒我亦唱酬寄諸老髙堂落筆風雨驚不覺氣¶
吞雲夢小　沈瑜奉和¶
¶
　　玉崖命和前韻謹賦詩曰　山骨嶙峋浸秋水虎視¶
耽耽如胄士青鸞三五閬風來下立瑶堦不飛起坡¶
頭有樹蟠虬根上凌霄漢中含春只疑老蛟出海底¶
化作千嵗之神人眼觀此圖嘆絶倒飛上香爐尋五¶
老一尊試酧湘江仙望望君山隔雲小　諸生張禮¶
僕既題詩扵上興猶未已再賦一首贅扵下方尚希¶
<pb:KR3h0070_WYG_359-29a>¶
玉崖文兄清覽云吴郡顧禄　鶴山老樵列仙徒玉¶
崖先生名世士一時傾蓋兩相逢作畫賦詩髙興起¶
欣然為寫竹數根傍有古樹回陽春蛟龍盤拏鳯鸞¶
舞清氣自然能逼人金壺墨汁都傾倒壓盡蘇公并¶
米老須叟更著石嶙峋海上移來蓬股小¶
¶
　　黄鶴仙翁寄余詩畫兩學賢友俱有和章明忩展玩¶
珠明玉潤照耀後先其脩篁古木清趣不减在扵昆¶
閬問也喜不自已余初效顰之後復續是詩以謝諸¶
<pb:KR3h0070_WYG_359-29b>¶
公之佳况云爾　黄鶴仙翁有詩寄不比尋常書畫¶
士天人丹山鳯鸞飛雷驚陸地蛟龍起人生如寄萍¶
無根相逢意氣皆如春東吴文學最瀟灑二王尤是¶
風流人長仙醉來玉山倒散盡黄金數東老更期李¶
白共餐霞誰信壺中天地小　錢唐范立¶
¶
　　泉石閒齋圖¶
¶
　　冲懐淡如水萬境猶虚空忽聞還山詔喜入衰顔紅山¶
中何所有手種石上松茅屋閴無人恒有雲氣封清鐙¶
<pb:KR3h0070_WYG_359-30a>¶
照佛龕罏烟裊松風砯崖噴飛泉赴壑如撞鐘羣響起¶
自滅聞心本無窮塵消諸念寂夢覺非有蹤九旬談一¶
妙政爾開盲聾孰持去來影觀作真實同去随流水逺¶
歸與雲相從無心任𤣥化泊然齊始終秋風動江漢波¶
浪皆朝宗雲帆掛海月渺𣺌五湖東　黄鶴山中樵者¶
王蒙畫并題¶
¶
　　天竺日章法師得㫖還山王侯叔明作泉石閒齋¶
圖予乃題詩并為贈行　奉詔還故山江船復東下¶
<pb:KR3h0070_WYG_359-30b>¶
獨颿如飛鴻秋日照平野王侯贈新圖山水儼幽雅¶
石崖天際髙茒屋長松下清香散佛龕妙觀了空假¶
白雲席上生碧溜堦前㵼神清境自閒所適無取舍¶
佳趣正在兹健筆老能冩乃知遺世情獨有還山者¶
安得添我身閒齋共瀟灑　洪武乙夘秋龍河宗泐¶
書¶
¶
　　三年京國住奉詔得還山猨鶴驚猶識雲松故自¶
閒銅缾𤓰蜕緑筍坐豹遺班莫爇龍香鉢留將在世¶
<pb:KR3h0070_WYG_359-31a>¶
間　東臯妙聲書¶
¶
¶
¶
¶
¶
¶
¶
<pb:KR3h0070_WYG_359-31b>¶
¶
¶
¶
¶
¶
¶
¶
¶
　　六藝之一録卷四百一¶
¶

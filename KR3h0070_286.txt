# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:46.131566
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 286
<pb:KR3h0070_WYG_286-1a>¶
　　欽定四庫全書¶
¶
　　六藝之一録卷三百二十八　　錢唐倪濤撰¶
¶
　　歴朝書譜¶
¶
　　唐¶
¶
　　李邕¶
¶
　　李邕字泰和揚州江都人少知名李嶠與張庭¶
珪薦邕文髙氣方直召拜右拾遺開元初歴汲¶
郡北海太守代宗時贈秘書監邕文名天下時¶
<pb:KR3h0070_WYG_286-1b>¶
稱李北海(唐書本傳)¶
¶
　　李邕字㤗和嘗作北海守故世號李北海父善有雅¶
行愽通古今然不能属文人號曰書簏邕資性超悟¶
才力過人精於翰墨行草之名尤著善註文選書成¶
以問邕不敢對而意欲有所更善令邕補其遺邕則¶
附事見意燦然明白善以其意不可奪故兩存其書¶
邕一日謁特進李嶠自言讀書未備願一見秘書及¶
假直秘書未幾月而辭去嶠驚問其奥篇隱帙了辨¶
<pb:KR3h0070_WYG_286-2a>¶
如響嶠歎服之邕剛毅忠烮臨難不茍免少習文章¶
嫉惡如讐不容於衆邪佞為之側目然雖詘不進而¶
文名天下盧藏用謂之如干將鏌邪難與争鋒但虞¶
傷缺耳邕初學變右軍行法頓挫起伏既得其妙復¶
乃擺脫舊習筆力一新李陽氷謂之書中仙手裴休¶
見其碑云觀北海書想見其風采大扺人之才術多¶
不兼稱王羲之以書掩其文李淳風以術掩其學文¶
章書翰俱重於時惟邕得之當時奉金帛而求邕書¶
<pb:KR3h0070_WYG_286-2b>¶
前後所受鉅萬餘自古未有如此之盛者也觀邕之¶
墨蹟其源流實出於羲之議者以為骨氣洞達奕奕¶
如有神力斯亦名不浮於實也杜甫作歌以羙之曰¶
聲華當健筆灑落冨清製為世之所仰慕率皆如是¶
今御府所藏行書十¶
¶
　　光王帖　檢校帖　奐上人帖　閻爵帖　永康¶
帖　披雲帖　潭永帖　勝和帖　葛粉帖　古¶
詩帖(宣和書譜)¶
¶
<pb:KR3h0070_WYG_286-3a>¶
　　李邕文章書翰正直辭辨義烈皆過人時謂六絶(朝野¶
僉載)¶
¶
　　邕為文長於碑誦多自書(墨池編)¶
¶
　　唐人説李邕前後撰碑八百首按邕傳邕尤長碑¶
誦中朝衣冠及天下寺觀多齎金帛求其文杜詩¶
曰干謁滿其門碑版照四裔豐屋珊瑚鈎騏驎織¶
成罽紫騮隨劒几義取無虚嵗盖謂邕也邕碑今¶
尚遺者左羽林將軍臧懐亮碑(耀州)開元寺碑(淄州)嶽¶
<pb:KR3h0070_WYG_286-3b>¶
寺大照和尚普寂碑(西京)李府君碑(西京)普光寺碑(泗州)¶
娑羅木碑(楚州)大雲禪寺碑老子孔子顔回賛(海州)秦¶
望山法華寺碑(越州)嶽麓山寺記大律故懐道闍黎¶
碑(福州)石室記(端州)有道先生葉公碑東林寺碑(江州)左¶
武衛尉將軍李思訓碑雲麾將軍李秀碑鄂州刺¶
史盧府君碑(髙似孫緯畧)¶
¶
　　唐追魂碑李邕書在嵩陽永寧觀葉法善求邕書不¶
得夜追其魂書之(法帖神品目)¶
¶
<pb:KR3h0070_WYG_286-4a>¶
　　處州松陽觀永寧觀碑李邕書傳云葉法善修此觀¶
求邕書隔逺不至乃夜追其魂書之謂之追魂碑葢¶
神異其事爾此碑予曽見其拓本信為超絶或者傳¶
之與碧落碑相類(墨池瑣録)¶
¶
　　杜子美稱李北海碑板照四裔余行遊天下見東林¶
岳麓諸碑皆宋以後重刻耳大照禪師碑乃唐時硬¶
黄雙鈎神彩煥發結搆古雅宋時尚不聞其名况見¶
其跡乎(書畫眼)¶
¶
<pb:KR3h0070_WYG_286-4b>¶
　　李邕雲麾將軍碑(題跋俱見前)¶
¶
　　李邕岳麓寺碑(題跋俱見前)¶
¶
　　李邕有道先生葉公碑(題跋俱見前)¶
¶
　　李邕臧懐亮碑題(跋已見前)¶
¶
　　李邕大雲寺禪院碑(題跋已見前)¶
¶
　　李邕淄州開元寺碑(題跋已見前)¶
¶
　　李邕東林寺碑(題跋俱見前)¶
¶
　　李邕娑羅樹碑(題跋已見前)¶
¶
<pb:KR3h0070_WYG_286-5a>¶
　　李邕法華寺碑(題跋已見前)¶
¶
　　李邕大照禪師碑(題跋已見前)¶
¶
　　李邕永康帖¶
¶
　　宣和内府所藏李公十帖此其一也今人往往喜效¶
李書而罕得見其真蹟余幸獲見之而又不能學安¶
得相求而相值哉(黄文獻公集)¶
¶
　　右李邕永康帖米芾家故物也上有親蹟等印具¶
在芾以摹本刻之甚為寳惜而此真本其子友仁¶
<pb:KR3h0070_WYG_286-5b>¶
紹興中進之藏之秘府今卷首唐李邕永康帖六¶
字髙宗御書也宋亡歸於元國初流落于鳳陽某家¶
洪武庚午余里人侯成章得之歿後余兄簡約購¶
得以為觧氏之寳好事可以一覧而足兼有装演¶
題識其左右皆為人禠去葢售其偽此真者正不¶
湏也(觧學士集)¶
¶
　　李邕勝和帖¶
¶
　　右唐秘書監李邕字太和墨蹟五十字易於吕文靖¶
<pb:KR3h0070_WYG_286-6a>¶
丞相家戸部尚書穉卿之孫端問有三帖第一帖有¶
張子有字淡墨昏第二帖有晉雲字紙掲幀此第三¶
帖也精彩動人墨渇筆勁想運筆神助丁丑嵗漣漪¶
郡齋手装(寳晋英光集)¶
¶
　　李邕縉雲三帖¶
¶
　　黄長睿評張從申書出於北海趙子固又以北海學¶
子敬病在欹側若張從申即無此矣然從申書寔似¶
北海之法華寺碑而北海出竒不窮故當勝云余嘗¶
<pb:KR3h0070_WYG_286-6b>¶
謂右軍如龍北海如象世必有肯余言者董其昌題¶
(珊瑚網)¶
¶
　　李邕荆門行¶
¶
　　李北海書荆門行刻於羣玉堂帖余疑李北海在¶
太白集中者皆沉鬱髙古無此流易及觀王建詩¶
有荆門行乃知宋人所集雲麾碑等石刻蒙之北¶
海也羣玉堂帖有虞永興天馬賛亦見桞州集(書畫¶
眼)¶
¶
<pb:KR3h0070_WYG_286-7a>¶
　　張旭¶
¶
　　張旭蘇州吳人嗜酒每大醉呼呌狂走乃下筆或以¶
頭濡墨而書既醒自視以為神不可復得也世呼張¶
顛初仕為常熟尉有老人陳牒求判宿昔又來旭怒¶
其煩責之老人曰觀公筆竒妙欲以藏家爾旭因問¶
所藏盡出其父書旭視之天下竒筆也自是盡其法¶
旭自言始見公主擔夫争道又聞鼓吹而得筆法意¶
觀倡公孫舞劒器得其神後人論書歐虞禇陸皆有¶
<pb:KR3h0070_WYG_286-7b>¶
異論至旭無非短者傳其法惟崔邈顔真卿云文宗¶
時詔以李白歌詩裴旻舞劍張旭草書為三絶(唐書本傳)¶
張旭蘇州人官至長史初為尉時有老人持牒求判¶
信宿又來顚怒而責之老人曰愛公墨妙欲藏家無¶
他也老人因復出其父書旭視之天下竒筆也自是¶
盡其法旭喜酒呌呼狂走方落筆一日酒酣以髪濡¶
墨作大字既醒而視之自以為神不可復得嘗言初¶
見擔夫争道又聞鼓吹而知筆意及觀公孫大娘舞¶
<pb:KR3h0070_WYG_286-8a>¶
劍然後得其神其名本以顚草而至於行書小楷又¶
復不减草字之妙其草字雖竒怪百出而求其源流¶
無一㸃畫不該規矩者或謂張顚不顚者是也後之¶
論書者凡歐虞禇薛皆有異論至旭無所短者故有¶
唐名卿傳其法者惟顔真卿云今御府所藏草書二¶
十有四¶
¶
　　竒怪書　醉墨帖　孔君帖　大弟帖　諸舍帖¶
乆不得書帖　徳信帖　定行帖　自覺帖¶
¶
<pb:KR3h0070_WYG_286-8b>¶
　　平安帖　承告帖　洛陽帖　永嘉帖　清鑑等¶
帖　縑素帖　華陽帖　大草帖　春草帖　秋¶
深帖　王粲評書　長安帖　酒船帖　千文(宣和¶
書譜)¶
¶
　　張旭草書為世所重有人家貧因卜旭為鄰數四致¶
簡於旭得其報章遂鬻於市後獲冨足焉(金壺記)¶
張顚以善草得名余曽見小楷樂毅虞禇之流(歴代名畫¶
記)¶
¶
<pb:KR3h0070_WYG_286-9a>¶
　　後漢崔子玉歴鍾王以下傳授至於永禪師而至張¶
旭始𢎞八法次演五勢更備九用(韓方明授筆要説)¶
¶
　　陸彦逺傳父書法以傳張旭旭彦逺之甥也(書史會要)¶
旭之傳法葢多其人若韓太傅滉徐吏部浩顔魯公¶
真卿魏仲犀又傳清河崔邈(盧攜臨池妙訣)¶
¶
　　書張少公判状¶
¶
　　張旭為常熟尉有父老訴事為判其状欣然持去不¶
數日復有所訴亦為判之他日復来張甚怒以為好¶
<pb:KR3h0070_WYG_286-9b>¶
訟叩頭曰非敢訟也誠見少公筆勢殊妙欲家藏之¶
爾張驚問其詳則其父葢天下工書者也張由是盡¶
得筆法之妙古人得筆法有所自張以劍器容有是¶
理雷太簡乃云聞江聲而筆法進文與可亦言見蛇¶
闘而草書長此殆謬矣(東坡題跋)¶
¶
　　書張長史草書¶
¶
　　張長史草書必俟醉或以為竒醒即天真不全此乃¶
長史未妙猶有醉醒之辨若逸少何嘗寄於酒乎僕亦未¶
<pb:KR3h0070_WYG_286-10a>¶
免此事(東坡題跋)¶
¶
　　書張長史書法¶
¶
　　世人見古徳有頌桃花悟者便争頌桃花便将桃花¶
作飯吃喫此飯五十年轉沒交渉正如張長史見擔¶
夫與公主争路而得草書之法欲學長史者日就擔¶
夫求之豈可得哉(東坡集)¶
¶
　　跋張長史草¶
¶
　　張長史作草乃有超軼絶塵處以意想作之殊不能¶
<pb:KR3h0070_WYG_286-10b>¶
得其髣髴嘗作得兩句云清鑑風流歸賀八飛揚跋¶
扈付朱三未知可贈誰遂不能成章(山谷題跋)¶
¶
　　跋翟公所藏石刻張長史帖¶
¶
　　張長史千字及蘓才翁所補皆怪逸可喜自成一家¶
然號長史者非張公筆墨余中年來稍悟作草故知¶
非張公書人到余悟處乃當信耳¶
¶
　　張長史行草帖多出於贋作人聞張顛未嘗見其筆¶
墨遂妄作狂蹶之書託之長史其實張公姿性顛逸¶
<pb:KR3h0070_WYG_286-11a>¶
其書字字入法度中也楊次公家見長史真跡兩帖¶
天下竒書非世間隔簾聼琵琶之比也(山谷題䟦)¶
¶
　　跋張長史書¶
¶
　　此亦竒書但不知所作以為長史則非也予嘗於楊¶
次公家見長史行草三帖與王子敬不甚相逺盖其¶
姿性顛逸故謂之張顛然其書極端正字字入古法¶
人聞張顛之名不知是何種語故毎見猖獗之書輙¶
歸之長史耳(山谷題跋)¶
¶
<pb:KR3h0070_WYG_286-11b>¶
　　張長史草書¶
¶
　　百技原於道惟致一則精復神化此進乎道也世既¶
以道與技分矣則一渉技能便不復知其要妙此豈¶
託於事遊泳乎道者耶張旭於書則進乎技者也可¶
以語此矣故凢於書一寓之酒當時沈酣不入死生¶
憂懼時振筆大呼以發其鬱怒不平之氣至頭抵墨¶
中淋漓墻壁至于雲煙出沒忽乎滿前醒後自視以¶
為神異初不知也今考其筆蹟所寄殆真得是哉夫¶
<pb:KR3h0070_WYG_286-12a>¶
神定者天馳氣全者材放致一於中而化形自出者¶
此天機所開而不得留者也故遇感斯應一發而不¶
可改有不知其為書也莆田方宙子正得君謨所藏¶
張長史帖為書其後崇寧二年十一月壬申(廣川書跋)¶
¶
　　張長史别本¶
¶
　　見鐻於山不䘮其天見蜩於林不分其神誠能知此¶
可以語書矣嘗見劍器渾脫舞鼓吹既作孤蓬自振¶
驚沙坐飛而旭得之於書則忘其筆墨而寓其神於¶
<pb:KR3h0070_WYG_286-12b>¶
羣帝龍驤雷霆震怒之初矣落紙雲煙豈復知耶此¶
殆假于物者神動應于内者天馳耶昔崔延伯毎臨¶
陳則令田僧超為壯士歌然後单馬入陳所向無前¶
至僧超死則不復能戰是知以氣勝者氣能葢天下¶
然後可以勝天下矣宜純氣之守者萬物不得窺其¶
蹟也(廣川書跋)¶
¶
　　跋張長史帖後¶
¶
　　賀八清鑑風流千載人也沈吟此語恍若季真在目¶
<pb:KR3h0070_WYG_286-13a>¶
長史此帖不獨草聖可賞也(東觀餘論)¶
¶
　　張旭春草帖¶
¶
　　余嘗見懐素書云鄴下見顔平原曰吾書傳得長史¶
八法其平原尚師之而張草之聖則不待言而可知¶
矣今春草帖即宣和書譜所載者宋内府收附不存¶
及前賢印章數䖏亦皆磨㓕後有元祐以降諸公題¶
跋惜乎嵗逺紙損不幸失於䕶持致令字畫細㣲斷¶
裂此可為恨然精妙之神具存誠為世寳皇慶改元¶
<pb:KR3h0070_WYG_286-13b>¶
十二月朔日喬簣成仲山書(書畵題跋記)¶
¶
　　右張長史草書春草帖鋒頴纎悉可尋其源而麻紙¶
松煤古意溢目真足為唐人法書之冠晋跡不可復¶
見得見此跡亦末世之希世寳乎顔平原書家之集¶
大成者也猶言杜詩韓文顔法亦出扵此也因與袁¶
君子英獲觀陳彦亷氏賞歎竟日壬子人日倪瓉題¶
(雲林集)¶
¶
　　少陵觀張旭草聖極歎其妙東破題王逸少帖則詆¶
<pb:KR3h0070_WYG_286-14a>¶
張為書工昌黎石鼓歌又詆王為俗書是三公之言¶
何戾耶葢王之於石鼓張之於王其書固不可同語¶
然詩人詞氣抑揚不無太過論者遂欲以為口實未¶
為知書者也亦未為知詩者也世人不以韓言而短¶
王又可以蘓言而少張與因觀長史春草帖偶書洪¶
武紀元渤海髙啟識(髙青丘集)¶
¶
　　右唐張旭春草帖有宋名人題識其一㣲仲觀於東¶
府之東齋在元祐壬申其一師朴觀於樞府之前㕔¶
<pb:KR3h0070_WYG_286-14b>¶
其一器之觀於承㫖㕔之東軒皆在元祐癸酉其餘¶
乃紹聖宣和靖康時人葢壬申癸酉間吕公為左相¶
韓公為樞密劉公為樞密都承㫖一時君子在朝共¶
成元祐之治自此嵗後即非復元祐矣於是為紹聖¶
為宣和靖康而宋運中圯此帖遂隨南渡入張循王¶
家故有臣浚等印然則一紙之顯晦與宋之治亂相¶
仍歟披玩之餘不勝歎息時洪武壬子之秋稽嶽王¶
彝識(徴士集)¶
¶
<pb:KR3h0070_WYG_286-15a>¶
　　昔人評張長史草書雖竒怪百出而求其源流無一¶
㸃畫不該規矩者今觀陳彦亷氏所藏春草帖信然¶
亷彦嘗作堂奉其母節婦荘甚孝顔曰春草適得此¶
帖於他方與名堂之義相符豈因孝感而致是耶抑¶
物各有所遇而偶然耶他日有子若孫因斯帖也而¶
思與堂符名則油然而興夫孝思自不能不以此帖¶
為寳藏也後學張適識(甘白先生集)¶
¶
　　長史詩云春草青青千里餘邊城落日見離居情知¶
<pb:KR3h0070_WYG_286-15b>¶
海上三年别不寄雲間一紙書此帖書用白麻紙宋¶
祕府物元季藏於吾鄉陳彦亷家彦亷嘗為搆春草¶
堂人多詩之今歸嘉興王廷槐長史余同縣人余平¶
生閲唐人墨蹟凡十數卷長史書所見惟嘉陵帖及¶
此而已宛陵余竊疑其非真若此帖者當為唐人法¶
書第一信竒寳也(寓意編)¶
¶
　　張旭乾元帖¶
¶
　　察觀張長史與顔魯公論筆法嘗疑其用意處多觀¶
<pb:KR3h0070_WYG_286-16a>¶
乾元二年帖與琵琶詩乃知文不虚生皆有落花之¶
方易足固天機動爾盧文紀叶清㤗之卜遂掌樞極¶
初亦有所建明方事之棼乃能留意翰墨耶(山谷集)¶
¶
　　張旭草書酒徳頌¶
¶
　　張顛蘇人吳君斗南實與之同郡寳藏其書固宜然¶
莫子齊云章申公家有酒徳頌甚竒偉紹興間入御¶
府兹豈别本邪淳熈乙未八月旦(平園集)¶
¶
　　唐人之書藏於秘閣者頗多惟顛張真蹟甚鮮今觀¶
<pb:KR3h0070_WYG_286-16b>¶
所書酒徳頌出幽入明殆類鬼神雷電不可測度其¶
真所謂草聖者邪(宋學士集)¶
¶
　　張旭率意帖¶
¶
　　此一帖在故簽書樞密王倫家倫出使時得之故都¶
余少日嘗見之紹興改元五月甲子甫里陸遊識時¶
年六十有六距初見時四十有五年矣(渭南集)¶
¶
　　張旭草書真蹟¶
¶
　　東坡論長史草書頺然天放略有㸃畫意態自足山¶
<pb:KR3h0070_WYG_286-17a>¶
谷論長史性雖顛逸字字入法度懐素工於瘦長史¶
工於肥瘦勁易能肥勁難工持二公之説以勘是帖¶
有若符契顛而法肥而勁放而意足其為長史真蹟¶
無疑况又有君謨之私印可証乎其間多屋漏㾗筆¶
蹟識者當自知之(王文恪公集)¶
¶
　　張旭草書蘭馨帖¶
¶
　　右草書帖云蘭雖可焚廿一字相傳為稽叔夜書余¶
驗筆意疑為張長史書山谷云顛工於肥素工於瘦¶
<pb:KR3h0070_WYG_286-17b>¶
而奔軼絶塵則同此書肥勁古雅非長史不能又余¶
嘗見公所書濯烟宛陵春草等帖結體雖不甚同而¶
其妙處則與此實出一關鈕也但其文義不可觧葢¶
唐文皇好二王書故屏幛間多晋人帖語一時化之¶
或長史書叔夜帖語亦未可知然今不可考矣嘉靖¶
丙辰三月長洲文徴明題(六研齋二筆)¶
¶
　　右張長史文綾上所書蘭馨帖二十字其為真蹟無¶
疑葢草書不入晋人格終成下品顛素之所以得名¶
<pb:KR3h0070_WYG_286-18a>¶
者在此今觀其奪字氣字佳字足下字人字皆從晋¶
人中來余閱書多矣未有如此卷之佳者世人重耳¶
輕目不可語此昔素師緑絹兩行因元章所題而重¶
他日必有以余言為是也者漫書以記嘉靖四十年¶
辛酉正月立春日文彭書(同上)¶
¶
　　張旭宛陵帖¶
¶
　　張長史宛陵帖有李建中蘓舜欽易簡三公題跋鬰¶
屈瑰偉氣沓歐虞長史雖以醉繼顛終無此精魄然¶
<pb:KR3h0070_WYG_286-18b>¶
所謂不可無一不可有二吾師韓宗伯所藏以為甲¶
觀(容䑓集)¶
¶
　　張長史濯烟帖¶
¶
　　濯濯烟條拂地垂城邊樓畔結春思請君細看風流¶
意不是靈和殿裡時　上有明昌寳玩御府寳繪羣¶
玉中秘讃印(珊瑚網)¶
¶
　　張旭真蹟¶
¶
　　項𤣥度出示謝客真蹟余乍展卷即命為張旭卷末¶
<pb:KR3h0070_WYG_286-19a>¶
有豐考功跋持謝書甚堅余謂𤣥度曰四聲定於沈¶
約狂草始於伯髙謝客時都無是也且東明二詩乃¶
庾開府歩虚詞謝安得預書之乎𤣥度曰此陶𢎞景¶
所謂元常老骨更蒙榮造者矣遂為改跋文繁不及¶
具載其昌(戯鴻堂法帖)¶
¶
　　張旭肚痛帖¶
¶
　　肚痛帖長史名書也清臣書家周孔而服膺長史¶
不敢有忘後世傳者真書謹嚴顔為勝之而草¶
<pb:KR3h0070_WYG_286-19b>¶
書宏肆實亦具張之精神焉有宋一代大家只¶
分用得坐位中果地其於長史筆意猶未數¶
數然也葢自張芝之後右軍以筆學宋主當自¶
謂不减而已人或謂之草不如張自長史出而¶
槀法之統綽為聞知矣天啟乙丑九月十九日¶
(墨林快事)¶
¶
　　張旭郎官石記(題跋俱見前)¶
¶
　　張旭千字文(題跋俱見前)¶
¶
<pb:KR3h0070_WYG_286-20a>¶
　　李陽冰¶
¶
　　李陽冰字少温趙郡人官至将作少監善詞章留心¶
小篆迨三十年初見李斯嶧山碑與仲尼延陵季子¶
字遂得其法乃能變化開合自名一家推原字學作¶
筆法論以别其㸃畫又嘗立説謂於天地山川得其¶
方圓流峙之形於日月星辰得其經緯昭囬之度近¶
取諸身逺取萬類幽至於鬼神情状細至於喜怒之¶
舒惨莫不畢載後人不足以明此於是謬誤滋多義¶
<pb:KR3h0070_WYG_286-20b>¶
理掃地雖李斯之愽雅以束為束蔡邕之知書以豊¶
作豐故孔壁之餘文汲冡之舊簡所存無幾幸天未¶
䘮斯文宗㫖在已其自許慎至是作刋定説文三十¶
卷以紀其學人指以為蒼頡後身方時顔真卿以書¶
名世真卿書碑必得陽冰題其額欲以擅連璧之美¶
盖其篆法妙天下如此議者以蟲蝕鳥跡語其形風¶
行雨集語其勢太阿龍泉語其利嵩髙華岳語其峻¶
實不為過論有唐三百年以篆稱者惟陽冰獨歩舒¶
<pb:KR3h0070_WYG_286-21a>¶
元輿作玉筯篆志亦曰陽氷之書其格峻其力猛其¶
功備光大於秦斯倍矣此真見上天以字寳瑞吾唐¶
其知言哉今御府所藏篆書三　孝徳訓　新驛記¶
千文(宣和書譜)¶
¶
　　李陽冰趙郡人父雍門湖城令兄弟五人皆負詞學¶
工於小篆初師李斯嶧山碑後見仲尼吳季札墓誌¶
便變化開闔如虎如龍勁利豪爽風行雨集文字之¶
本悉在心胸識者謂之蒼頡後身(述書賦注)¶
¶
<pb:KR3h0070_WYG_286-21b>¶
　　竇臮述書賦評見前¶
¶
　　李陽冰善小篆自言斯翁之後直至小生曹喜蔡邕¶
不足言也開元中張懐瓘撰書斷陽氷張旭並不及¶
載(唐國史補)¶
¶
　　綘州有碑篆字與古文不同頗為怪異李陽冰見而¶
寢䖏其下數日不能去騐其文是唐初不載書者姓¶
名碑上有碧落二字人謂之碧落碑(同上)¶
¶
　　李陽冰尤精書學其豪駿墨勁當時人謂之曰筆虎¶
<pb:KR3h0070_WYG_286-22a>¶
(金壺記)¶
¶
　　陽冰雅好書石魯公之碑陽氷多題其額嘗貽書李¶
大夫願刻石作篆備書六經立於明堂號曰大唐石¶
經志不克就舒元輿嘗得陽冰真蹟在六幅素上見¶
蟲蝕鳥歩㾗跡若屈鐵石䧟入屋壁賛曰斯去千年¶
冰生唐時冰復去矣後來者誰千年有人誰能待之¶
後千年無人篆止於斯(墨池編)¶
¶
　　陽冰在肅宗朝所書是時年尚少故字畫差疎瘦至¶
<pb:KR3h0070_WYG_286-22b>¶
大歴以後諸碑皆莫年所篆筆法愈淳勁(金石録)¶
唐翰林禁經八卷李陽冰撰論書勢筆法所禁因以¶
名書(郡齋讀書志)¶
¶
　　張旭傳之李陽冰陽冰傳徐浩顔真卿鄔彤韋玩崔¶
邈(三才圖會)¶
¶
　　李陽冰裴公紀徳碣銘(題跋見前)¶
¶
　　李陽冰縉雲孔子廟記(題跋見前)¶
¶
　　李陽冰城隍神記(題跋見前)¶
¶
<pb:KR3h0070_WYG_286-23a>¶
　　李陽冰庶子泉銘(題跋見前)¶
¶
　　李陽冰滑州新驛記(題跋見前)¶
¶
　　李陽冰忘歸䑓銘(題跋見前)¶
¶
　　李陽冰阮客舊居詩(題跋見前)¶
¶
　　李陽冰篆千字(題跋見前)¶
¶
　　李陽冰琴銘(題跋見前)¶
¶
　　李陽冰書三墳記(題跋見前)¶
¶
　　李陽冰書先塋記(題跋見前)¶
¶
<pb:KR3h0070_WYG_286-23b>¶
　　李陽冰新泉銘¶
¶
　　新泉銘廼陽冰最佳者人多以舒元輿之言稱新驛¶
記殊不知此碑勝百倍也陽冰名潮杜甫甥也後以¶
字行因以為名而别字少温木𤣥虚海賦有云其下¶
陽冰不冶隂火潜然則知與潮又且有理人多不知¶
因詳其説又有李騰善偽作陽冰書(吾丘衍學古編金石文字記¶
云陽冰與潮非是一人力辨其非詳見六十七卷彭元曜墓誌跋)¶
¶
　　李陽冰篆書謙卦爻辭¶
¶
<pb:KR3h0070_WYG_286-24a>¶
　　陽冰唐人以小篆著者也其書謙卦爻辭謙字二十¶
餘多構别體乃以&KR2071;代謙按説文&KR2071;多語也人言冉¶
聲地名有&KR2071;邯縣汝閻切謙敬也苦嫌切音義不同¶
相去千里乃以充乏衒竒徒以此學人所罕習是以¶
欺人如此豈知千載而下為識者所勘即(楊升庵集)¶
少温書猶蹈孔軌潜心改作當時謂為蒼頡後身觀¶
其上某大夫書其自任可知矣此刻舊藏蕪湖民家¶
近世始出簡翁此本乃舊搨可寳(𤣥牘記)¶
¶
<pb:KR3h0070_WYG_286-24b>¶
　　李陽冰此刻雖再登石居然有殘雪滴溜之状是廷¶
尉正脉至於謙卦當人置座右一紙(弇州山人藁)¶
¶
　　李騰¶
¶
　　李騰陽冰從子(宰相世系表云隰州刺史)説文字源一卷(唐書藝文志)¶
趙郡李陽冰神假篆法上鄰李斯時人獲之悉藏箧¶
笥大歴中篆故李司徒新驛記於東㕔之門右筆法¶
古淡識者宗師猶子檢校祠部員外郎騰能嗣其業¶
躭毎歎𨽻書轉訛難䆒會意篆體如正方辨發源小¶
<pb:KR3h0070_WYG_286-25a>¶
學中獨許慎説文最為首出因請騰繼世父之妙書¶
坯山之石藉其乆垂示将来兹(賈躭説文字源序)¶
¶
　　徐浩¶
¶
　　徐浩字季海越州人嶠之子少舉明經工草𨽻以文¶
學為張説所器重肅宗即位召拜中書舍人時天下¶
事殷詔令多出於浩浩属辭贍給又工楷𨽻肅宗恱¶
其能加兼尚書左丞𤣥宗傳位誥册皆浩為之参兩¶
宫文翰寵遇罕與為比代宗時歴吏部侍郎集賢殿¶
<pb:KR3h0070_WYG_286-25b>¶
學士贈太子少師(舊唐書本傳)¶
¶
　　徐浩字季海官至太子少師擢明經有文辭張説一見¶
竒之謂浩後來之英也由魯山主薄薦為集賢校理肅¶
宗立由㐮州刺史召授中書舍人四方詔令多出浩手¶
遣辭贍速而書法至精帝喜之寵絶一時浩父嶠之善¶
書初以法授浩至浩益工撰法書論一卷為時楷模嘗¶
書四十二幅屏八體皆備草𨽻尤勝論者謂其力如怒¶
猊抉石渇驥犇泉葢浩書鋒藏畫心力出字外得意䖏¶
<pb:KR3h0070_WYG_286-26a>¶
往往近似王獻之開元以來未有比者寫花蕚樓碑甚¶
工頃長安興慶池西南巢賊之亂兵火剥壊無復存者¶
袁昂嘗評其書謂如南岡士大夫徒好尚風範終不免¶
寒乞以浩書殊乏天才而窘在䋲律故爾然議者以為不¶
然嘗作書法以示子姪盡述古人積學所致真不易之¶
論且浩以書名其妙實在楷法也今御府所藏正書三¶
　朱巨川告　小字存想法　寳林寺詩(宣和書譜)¶
¶
　　竇臮述書賦評見前¶
¶
<pb:KR3h0070_WYG_286-26b>¶
　　浩善正書八分真行唐之工書者多求其三葉嗣名¶
者惟徐氏云(墨池編)¶
¶
　　徐浩書譜一卷古跡記一卷(唐書藝文志)¶
¶
　　先大夫退居中條山李忻州戎輟所寳徐公浩真蹟一¶
屏以為貺凡四十二幅所題多文選五言詩其朔風動¶
秋草邊馬有歸心十數字或草或𨽻尤為精絶(司空圖書屏記)¶
李北海為文浩自書碑又有朝議郎王釗排文排文¶
諸碑所罕見徐嶠之徐浩父子擅臨池之能故是唐¶
<pb:KR3h0070_WYG_286-27a>¶
之羲獻歐陽詢亦有歐陽通類徐氏然通小劣於率¶
更云(書畫眼)¶
¶
　　題徐浩碑¶
¶
　　唐自歐虞後能備八法者獨徐會稽與顔太師耳然¶
會稽多肉太師多骨而此書尤姿媚可愛時人快其¶
書以為如怒猊抉石渇驥奔泉余以為非是(山谷題跋)¶
¶
　　徐浩書張曲江告¶
¶
　　唐彭王傅徐浩書贈張九齡司徒告浩九齡之甥在¶
<pb:KR3h0070_WYG_286-27b>¶
其孫曲江仲容處用一尺絹書多渇筆有鋒鋩辭曰¶
正大厦者柱石之力匡帝業者輔相之功生則保其¶
雄名歿猶稱其盛徳飾終未允於人望加贈特至於¶
國章故荆州大都督張九齡維嶽降神濟川作相開¶
元之際寅亮成功讜言定於杜稷先覺合於蓍蔡永¶
懐賢相可謂大臣束帛所加樵蘇必禁荆州之贈相¶
府未崇爰從八命之秩更重三台之位可特贈司徒¶
嘗借留余家半月(襄陽志林)¶
¶
<pb:KR3h0070_WYG_286-28a>¶
　　徐浩𤣥隱塔銘¶
¶
　　徐浩張九齡碑¶
¶
　　徐浩開河碑¶
¶
　　徐浩嚴浚碑¶
¶
　　徐浩題經¶
¶
　　徐浩寳林寺詩¶
¶
　　徐浩不空禪師碑¶
¶
　　徐浩嵩陽觀碑¶
¶
<pb:KR3h0070_WYG_286-28b>¶
　　徐浩心經¶
¶
　　徐浩道徳經¶
¶
　　徐浩道徳經上卷在無錫華學士家黄花絹精薄乍¶
見似紙素諦觀知為絹本全學鐘元常世傳蘇玉局¶
學季海若以此卷品之全不相似以蘓用偃筆此卷¶
皆正鋒下卷不知落何處若得半卷臨冩經月可補¶
其缺此惟夢志之者(畫禪集隨筆)¶
¶
　　徐璹¶
¶
<pb:KR3h0070_WYG_286-29a>¶
　　徐浩古蹟記云臣長男璹臣自教書幼勤學書在於¶
真行頗知筆法(法書要録)　滑州新井銘徐璹正書説文¶
字源序徐璹正書¶
¶
　　徐峴¶
¶
　　徐峴善書工行草石曼卿得其石刻屢稱於人(墨池編)¶
¶
　　彭王傳徐浩碑次子峴書在偃師(金石略)¶
¶
　　辨正禅師塔院記(題跋見前)¶
¶
<pb:KR3h0070_WYG_286-29b>¶
¶
¶
¶
¶
¶
¶
¶
¶
　　六藝之一録卷三百二十八¶
¶

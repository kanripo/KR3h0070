# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:44.184371
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 158
<pb:KR3h0070_WYG_158-1a>¶
　　欽定四庫全書¶
¶
　　六藝之一録巻一百五十九　　錢唐倪濤撰¶
¶
　　法帖論述二十九¶
¶
　　鐵網珊瑚¶
¶
　　蘭亭定武本¶
¶
　　長樂許将熈寧丙辰孟冬開封府西齋閱¶
¶
　　臨川王安禮黄慶基同閱元豐庚申閏月十日¶
¶
　　朱光裔李之儀觀元豐五年三月二十七日¶
¶
<pb:KR3h0070_WYG_158-1b>¶
　　李秬王景通同觀(闕)戌七月十八日¶
¶
　　王景脩張㤗寧同觀¶
¶
　　元豐四年孟春十日又同張保清馮繹縱觀文安王景¶
脩題¶
¶
　　仇伯玉朱光庭石蒼舒觀元豐五年四月廿八日¶
昭陵永閟千年跡定武相傳幾様碑此是中原第一本¶
石今焉往落東夷　君家何處得此紙刻畫爛然猶可¶
喜六丁神物好䕶持更有諸賢題姓字　環澗王容敬¶
<pb:KR3h0070_WYG_158-2a>¶
題¶
¶
　　右定武蘭亭古本平章冀國文定郝公家舊物也公子¶
嗣於參政初學翁取愚古錞于一遂以此見恵時公有¶
三本皆是一石所拓以此巻有前宋諸公題名故擇以¶
見付餘二本後公皆以遺人其達如此謹題以志來厯¶
炳記¶
¶
　　天厯己巳閱於願學齋四月十日重識¶
¶
　　明年暮春三月重閱¶
¶
<pb:KR3h0070_WYG_158-2b>¶
　　天厯二年四月十日閱於願學齋因换籖題¶
¶
　　天統乙亥三月清明日重閱¶
¶
　　至正乙酉十一月十一日太原王守誠觀¶
¶
　　至正丁亥三月三日因閱重識¶
¶
　　愚嘗界幅紙求松雪趙公書公臨蘭亭序見寄後題略¶
云古今善書者必以王右軍為稱首右軍諸帖當以蘭¶
亭修禊序為第一彦暉當知此意也其言可謂要而不¶
煩矣愚幼知學此因公之言加篤好焉郝府所藏二本¶
<pb:KR3h0070_WYG_158-3a>¶
與此同一石拓者一本題云尚書何[桌-日+(ㄇ@(人/人))]題其一本則松¶
雪翁困學鮮于氏之所審定也此本必嘗為二公所觀¶
豈以宋賢題識為定遂不復有云以示譲與至正七年¶
四月十三日久旱而雨是日晴霽書於願學齋¶
¶
　　素與初學翁之家督至道待制同事史院情誼若骨肉¶
未嘗及此帖何耶吴徴君大梁相見劇談數日歡若平¶
生亦不以相示兩公皆當世愽學君子感念存沒臨書¶
長歎臨川危素識¶
¶
<pb:KR3h0070_WYG_158-3b>¶
　　翰墨風流冠古今鵞池誰不賞山隂此書雖向昭陵朽¶
刻石猶能易萬金　右宋南公題定武蘭亭詩附録於¶
前此詩為識者指迷不㸃俗目近光堂史豫章熊夢祥¶
書于鳳凰臺之松雪寓軒¶
¶
　　紳在吴中見吴興趙公所收定武時新得於一僧公方¶
赴召自杭抵京舟中題者十有七次此本乃大梁吴徴¶
君所藏先後題者七次乃知二公篤好之情南北千里¶
相契如此但恨二公今皆仙去未得交相題識以為世¶
<pb:KR3h0070_WYG_158-4a>¶
寳乃使若紳者執筆巻末不勝愴然齊郡張紳謹識¶
辨說蘭亭猶聚訟精良此刻更何疑辨才付嘱昭陵後¶
玉匣為塵世祚移　倪瓉壬子人日¶
¶
　　近臨川饒氏家多書法藏蘭亭數十本晩始獲定武一¶
刻酬以厚直每有至寳難得之歎今此本紙墨尤舊固¶
知復不易得矣亷彦宜寳之渤海高啓題¶
¶
　　唐石刻蘭亭在石晉時契丹入中國遺落魏郡至宋守¶
臣始以獻於朝徽廟甚寳惜之已而女真復入中國挾¶
<pb:KR3h0070_WYG_158-4b>¶
之以去此石兩遭兵燹之禍而墨本尚存當為中國千¶
萬年寳也洪武壬子秋稽岳王彞識¶
¶
　　昭陵以蠒紙從𦵏世不幸不得以見真蹟猶幸得見定¶
武本故後人摹效彷彿乎晉風此帖墨紙佳拓手高宜¶
寳藏也張適¶
¶
　　蘭亭舊刻¶
¶
　　至元四年春二月廿五日奎章閣學士院鑒書愽士柯¶
九思曾觀¶
¶
<pb:KR3h0070_WYG_158-5a>¶
　　蘭亭書家之楷則學者未有舎此而能者也今觀此刻¶
雖後定武世亦罕有得之可尚矣趙雍¶
¶
　　巖借觀累日得其妙處石民瞻¶
¶
　　歐陽永叔嘗跋蘭亭叙謂真本已歸昭陵世所傳本尤¶
多而皆不同葢唐數家所臨也其真偽優劣覽者當自¶
擇焉今觀此刻與尋常所見者亦異永叔之言亦信矣¶
干文傳題¶
¶
　　已賺君親走晉陽老僧猶未識蕭郎聖圗本謂天同大¶
<pb:KR3h0070_WYG_158-5b>¶
誰謂橋山善守藏　右題蕭翼賺蘭亭圗遂昌鄭元祐¶
蘭亭帖不問刻之精否見者無不愛玩為其流風餘韻¶
有可挹也蘇人錢良右¶
¶
　　蘭亭詩序為書家之六經而善本絶難得學書之士雖¶
不得善本茍能彷彿於其次者亦勝於學俗書也近自¶
吴興趙魏公書法遍海㝢學者僅得其形似而古意全¶
無如啖蔗徒咀嚼其餘全不見其味耳孤蓬倦客陳方¶
題¶
¶
<pb:KR3h0070_WYG_158-6a>¶
　　世謂修禊帖實書法之楷正者然太宗得之以為珍玩¶
則皆出蕭御史之計耳及歸昭陵雖數百年間而御史¶
之盗名為不冺則與進藥石之言者異矣噫御史以恥¶
而為耶不以恥而為耶若御史以此而為恥則溫韜輩¶
同可恥也今觀此本亦未敢擬於定武恐亦定武之别¶
𣲖者淮南集粲¶
¶
　　昭陵蠒紙已成塵棗本傳來轉失真小㸃大癡何足較¶
從今著眼看時人　海虞釋祖偁日章¶
¶
<pb:KR3h0070_WYG_158-6b>¶
　　蘭亭書法諸公論之詳矣石刻佳本尚猶難得况其真¶
跡者乎大雲道者福聚白雲¶
¶
　　蘭亭善本世人好尚惟恐鈎致不為已有然善本豈易¶
得哉昔太宗好甚俾蕭翼竊之得以自珍翼御史也乃¶
盡忠耶抑亦臣子之道若是也耶大名知玉成¶
¶
　　定武蘭亭石刻為薛氏取去世之傳者寖以失真今觀¶
此本以姜白石偏傍考較之頗不相逺至于僧字之辨¶
則有黄伯思之説識者當自知之永嘉鄭僖¶
¶
<pb:KR3h0070_WYG_158-7a>¶
　　定武禊序五字未缺時本最為難得是巻雖未敢斷為¶
李學究家所拓然筆意神逸尚可見其彷彿也至元五¶
年己卯四月吴郡陸友題¶
¶
　　蘭亭序自從𦵏昭陵復為溫韜發墓而泯沒不知所存¶
惟唐定武刻本傳世尚有典刑後之好事者轉相摹倣¶
翻刻則有肥本瘦本三字五字損本之異以偽雜真論¶
說縱横去古愈逺余不諳字學景文持此巻徴余評可¶
謂求道於盲者也諸公既鑒賞之士已審定僕亦確信¶
<pb:KR3h0070_WYG_158-7b>¶
其為善本至元六年後庚辰嵗十月望吴江用拙道人¶
張淵清夫題時年七十有七¶
¶
　　賺出那知翼與詢人人牽引説昭陵阿莵書法能叅透¶
不問行間一字僧　俞煒¶
¶
　　禊帖之妙古今字書絶冠筆跡不可得而見矣石刻之¶
最世傳定武宋末權勢百計巧取豪敓歸之悦生堂者¶
不啻三數十本厥後不知散落何處尤物移人亦足異¶
人此巻筆意灑落有晉人態度何必號稱定武以虚名¶
<pb:KR3h0070_WYG_158-8a>¶
為累耶至正元年八月十九日大癡道人黄公望¶
文陵不再啟古刻石已殘鋒鋩今自滅如出掘筆端臨¶
池幾人誤詎識筆意完貞觀賜搨本尚或評衣冠兹實¶
兵火餘分𣲖非殊源妙用無隠跡神明尚復還秘藏愳¶
不廣摹勒金石刋庻幾将墜法可續後士觀來者倘䕶¶
持所正敵璵璠　右薛道祖題修禊序詩辛巳良月吴¶
陳深書¶
¶
　　題蕭翼賺蘭亭圖¶
¶
<pb:KR3h0070_WYG_158-8b>¶
　　笑談相對各懽顔那信蘭亭去不還千古昭陵遺恨在¶
忍将真本落人間　檇李釋若舟别岸¶
¶
　　蘭亭禊序帖右軍得意書也唐太宗酷愛之蕭翼時為¶
言官不能囘人主玩好之癖以計取辨才所藏真跡卒¶
以從𦵏昭陵辨才佛者以物為留礙固為可鄙而昭陵¶
之殉又不能免王孫之譏來者從可觀感焉至正七年¶
番陽釋廷俊為景文先生題賺蘭亭圗後世傳蘭亭繭¶
紙已殉昭陵乃蕭御史計取僧辨才者人主之所好不¶
<pb:KR3h0070_WYG_158-9a>¶
當爾也文皇思以貞明治天下是必不然故予以為好¶
事者為之若然則異日溫韜之事亦佛氏所謂報緣者¶
耶此定武本也因觀故及之谷口生鄭元善長卿¶
字書為六藝之一使前無古人後無來者蘭亭帖其一¶
也當右軍燕集時書以紀一時之事初不計其傳逺與¶
否也自定武墨本散落人間孰不取法焉然以天下之¶
廣嵗月之既多無一人能及之者已往者不可見其來¶
者未可知藝之至于至善無以加矣世之堅良者莫貴¶
<pb:KR3h0070_WYG_158-9b>¶
於黄金白璧萬毁萬滅淪於瓦礫者何可勝數而此墨¶
紙也後人寳之者則指之曰此吴景文家所藏某字闕¶
某字損視千載如昨日則其所謂堅良者不知幾成毁¶
矣一藝之精可傳不朽况其大者乎張遜題¶
¶
　　晉之書王右軍為稱首右軍書禊帖為標凖然禊帖之¶
名不著於晉而著於唐者盖唐以書判取士自天子至¶
於庻人皆能知書故也右軍真跡入昭陵後沿唐至宋¶
舉世摹本刻石不下什伯雖其才情筆力非復晉人風¶
<pb:KR3h0070_WYG_158-10a>¶
流然猶庻幾雄秀之氣仲敏文出吴君景文所藏善刻¶
弋陽樗散道老李纉謹識其尾¶
¶
　　蘭亭真跡世不復見所見者唐人摹搨鈎臨耳石本以¶
定武為佳此其流亞與姑蘇高𤣥復震卿¶
¶
　　不知蠶客是朝紳邂逅曾無一語真賺得王書天上去¶
老僧方識世間人　梅屋道人書石¶
¶
　　褚摹禊帖¶
¶
　　有若象夫子尚興闕里門虎賁狀蔡邕猶傍文舉樽昭¶
<pb:KR3h0070_WYG_158-10b>¶
陵自一閟真跡不復存予今獲此本亦可比璵璠¶
翰林學士承㫖中書舎人易簡於玉堂北軒書¶
¶
　　京兆章惇觀　洛陽富弼觀¶
¶
　　高平范仲淹嘗守㑹稽郡游蘭亭曲水今復觀斯文於¶
才翁東齋足為佳遇慶厯八年十二月二十六日題¶
慶厯中襄知福州才翁為監司相從二年故所藏墨跡¶
竒書多亦傳摹善本後於京師王渙金吾借觀渙暴卒¶
凡七本皆亡今覽禊文不覺歎息襄題¶
¶
<pb:KR3h0070_WYG_158-11a>¶
　　明年夏四月才翁過宋觀於沙館堯臣題¶
¶
　　沈遘章岵晏崇治平二年正月十九日金山共觀¶
在都覽蘭亭不一今觀蘇令家本殊佳其河南摹者矣¶
嘉祐二年七月十八日河東裴煜於吴江題¶
¶
　　平生閲蘭亭本為最多此其優乎當世題¶
¶
　　丙午閏正月十三日觀於太原燕堂薛嗣昌元宗題¶
汝南許彦先熈寜五年九月四日銜命赴二廣别大雅¶
於司農直舎出蘭亭古本同觀之¶
¶
<pb:KR3h0070_WYG_158-11b>¶
　　范淳粹熈寧丁巳嵗河南范子竒題¶
¶
　　純老彦祖巨源成伯子雍完夫正重子中敏甫子瞻子¶
由同觀熈寧十年三月廿三日書¶
¶
　　汲郡公呂大防觀葛蘋米芾¶
¶
　　武功郡侯蘇寳元祐辛未三月廿一日¶
¶
　　右蘇易簡跋唐人所摹王羲之書蘭亭序臣米友仁鑒¶
定真跡恭跋¶
¶
　　右軍禊帖真跡世不可得矣可見者唐摹耳而唐摹之¶
<pb:KR3h0070_WYG_158-12a>¶
真者亦復不可得予前所見三四本大率有米家筆仗¶
波戈趯磔無一出於自然故為竒詭以驚俗眼迨元章¶
所戯為耳此本乃吾友劉廷美所收者葢蘇武功家故¶
物也有慶厯治平嘉祐熈寧元祐諸賢題識以為禇河¶
南摹者今雖不可知其是否然視他人獨得晉人筆意¶
要非唐人不能到也予從廷美借之試臨一通未竟有¶
盗竊之而去其夕予與葉友齋湯東谷㑹廷美飲劉草¶
窻下因以告之廷美無惜言而有惜色予媿且悔方共¶
<pb:KR3h0070_WYG_158-12b>¶
謀使人物色而求之飲間忽有報得盗者已而家童果¶
追帖至予因笑謂廷美曰昔昭陵之藏以為溫韜所發¶
今河南之摹又復遭此何禊帖之誨盗耶是亦尤物也¶
請歸璧于子昔程夫子謂書札一向好著亦自䘮志今¶
予不能用夫子之言而好是一過也而借人之好以為¶
好二過也又不能防盗而幾失之三過也一舉而三過¶
集焉敢不改圗輙題其後以識吾過吁此言雖小可以¶
喻大觀者尚亦有所警哉景㤗辛未秋孟之十有九日¶
<pb:KR3h0070_WYG_158-13a>¶
翰林徐叔子珵題¶
¶
　　此帖今為宜興尹氏所藏應禎每過荆溪輙從先之借¶
觀今復與太僕卿李廷芝瑞卿同閲敬為之題成化十¶
五年四月二日吴郡李應禎¶
¶
¶
¶
¶
<pb:KR3h0070_WYG_158-13b>¶
¶
¶
¶
¶
¶
¶
¶
¶
　　六藝之一録巻一百五十九¶
¶

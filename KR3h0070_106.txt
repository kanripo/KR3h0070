# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.301691
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 106
<pb:KR3h0070_WYG_106-1a>¶
　　欽定四庫全書¶
¶
　　六藝之一録卷一百七　　　錢唐倪濤撰¶
¶
　　石刻文字八十三¶
¶
　　宋王象之輿地碑目¶
¶
　　南劍州碑記¶
¶
　　仙書石　在劍浦縣之東蕭坑之前或指為仙書¶
¶
　　湆澹院留題　在劍浦妙峰閣上有蔡襄題字及李孝¶
彦草書賈清詩曰溪聲灘外急草色雨中深客意自¶
<pb:KR3h0070_WYG_106-1b>¶
南北山光無古今¶
¶
　　虎頭巖記　在將樂縣南龜山楊時為之記¶
¶
　　鎮國廟中碑　見古迹門¶
¶
　　寳華院記　在將樂縣南十五里有偽閩王氏鑄銅鐘¶
銘¶
¶
　　天王院留題　在沙縣壁間有唐韓偓題詩¶
¶
　　延平志　廖挺編胡舜舉序¶
¶
　　尤溪縣新學記　朱晦翁文¶
¶
<pb:KR3h0070_WYG_106-2a>¶
　　邵武軍碑記¶
¶
　　王氏石銘　夷堅志云邵武人危氏者大觀二年𦵏其¶
親于郡西塔院下路傍踰月雨過墳側隠然有痕掘¶
之得銀酒盃二銅汞缶及鏡銘一又得埋銘石其文¶
曰琅琊王氏女江南熈載妻丙申閏七月𦵏在石城¶
西諸器皆依古而制度精巧非世工可及¶
¶
　　吏隠堂銘　葉儀鳳撰樵溪之水清潄玉樵嵐之山翠¶
可掬溪水之湄山之足上有寒梅擁修竹¶
¶
<pb:KR3h0070_WYG_106-2b>¶
　　武陽志　髙光編葛隲序¶
¶
　　樵川集　黄璋序¶
¶
　　李丞相祠堂記　在軍學中朱晦翁文¶
¶
　　興化軍碑記¶
¶
　　石敢當碑　慶厯中張緯宰莆田再新縣治得一石銘¶
其文曰石敢當鎮百鬼壓灾殃官吏福百姓康風教¶
盛禮樂張唐大厯五年縣令鄭押字記今人家用碑¶
石書曰石敢當三字鎮于門盖此風之所流傳云¶
¶
<pb:KR3h0070_WYG_106-3a>¶
　　仙篆石　在莆田縣北十里陳崖山巨石坦平文跡縱¶
横若篆書方翥陳岩詩云蟲文鳥篆不可識如讀岣¶
嶁神禹碑¶
¶
　　石碑　在莆田縣南十里嶺上有石平闊數尺上有鳥¶
跡書文不可曉¶
¶
　　中峯庵記　曽開天台庵記云南山廣化寺有庵百餘¶
區簷楹相摩軒檻層出如中峯瑞泉天台號為絶景¶
¶
　　成都府碑記¶
¶
<pb:KR3h0070_WYG_106-3b>¶
　　漢蜀太守何君造尊揵閣碑　容齋隨筆云在成都府¶
其末云建武中元(缺)　　年¶
¶
　　漢王渙墓碑　在新都縣北五里渙字稚子東漢循吏¶
也冢前有二石闕其一題漢故兖州刺史雒陽令王¶
君稚子之闕其一題云漢先靈侍御史河内縣令王¶
君稚子之闕¶
¶
　　漢文翁學生題名　集古録不著書人名氏文翁題可¶
見者凡一百十二人碑在益州¶
¶
<pb:KR3h0070_WYG_106-4a>¶
　　漢文翁石柱記　集古録云漢隸不著書撰人名氏永¶
初中火灾被焚惟廟内兩石闕存太守髙朕重立又¶
于其東别築周公禮殿碑以初平五年立在益州¶
¶
　　殿柱記　先儒謂鍾㑹書非也鍾㑹是魏咸熙元年始¶
入蜀距漢興平初&KR1124;已七十一年不應追書也今在¶
禮殿¶
¶
　　東漢學殿嵗月記　繫年録云紹興六年成都教授范¶
仲殳奏疏言本府學殿建于東漢之初平漢人以大¶
<pb:KR3h0070_WYG_106-4b>¶
隸記其修築嵗月刻于東楹至今九百四十三年盡¶
天下棟宇之古無過于此者¶
¶
　　髙宗皇帝御書大成殿榜　繫年録云紹興六年上書¶
大成殿榜賜成都府學¶
¶
　　左存生題名　歐陽公集古録謂為晉宋間碑¶
¶
　　晉益州刺史羅君碑　在碑隂¶
¶
　　晉朱齡石刻宋髙祖檄譙縱文　在石室¶
¶
　　館學廟堂碑　唐永徽元年賀公亮撰集古録謂不著¶
<pb:KR3h0070_WYG_106-5a>¶
書撰人名氏不同¶
¶
　　州學廟堂頌　唐神龍二年史燾撰¶
¶
　　唐平蠻碑　集古録云唐蕭晉用撰開元十九年刻石¶
紀功在成都昭烈帝廟又容齋隨筆云成都有唐平¶
蠻碑開元十九年南蠻為邊患明皇遣内常侍髙守¶
信為南道招慰處置使以討之㧞其九城此事新舊¶
唐書及野史皆不載肅宗以魚朝恩為觀軍容處置¶
使憲宗用吐突承瓘為招討使議者譏其以中人主¶
<pb:KR3h0070_WYG_106-5b>¶
兵柄不知明皇用守信有以啟之也¶
¶
　　先主廟碑　貞元四年蘇端撰在昭烈帝廟中¶
¶
　　韋臯寳國寺記　貞元中立¶
¶
　　叚文昌元和中律師銘　共為一碑見在府學¶
¶
　　蠶市記　韋南康文在葉陽縣寳律寺寺有南康像最¶
得其真¶
¶
　　武侯碑隂記　集古録云唐崔備撰元和二年武元衡¶
刻及其僚屬題名于武侯廟碑隂¶
¶
<pb:KR3h0070_WYG_106-6a>¶
　　古柏行　長慶四年叚文昌文¶
¶
　　重寫前益州五長史真記　李文饒撰云益州草堂寺¶
列畫前長史一十四人代稱絶迹余嘗于數公子孫¶
之家獲見圖畫乃知草堂繪事靡不造真者余以精¶
舍甚古貌像將傾乃選其功徳尤盛者五人模于郡¶
之㕔事¶
¶
　　資福院記　集古録云唐李徳裕撰長慶二年立石¶
¶
　　諸葛武侯碑　在昭烈帝廟中元和四年裴度撰栁公¶
<pb:KR3h0070_WYG_106-6b>¶
綽書¶
¶
　　總管大學碑　周益州刺史齊國公宇文憲頌徳碑也¶
¶
　　石室賛　唐維州刺史鄭藏林撰大厯十年殿中侍御¶
史李樞篆¶
¶
　　修文宣王廟碣　㑹昌五年裴坦撰¶
¶
　　唐栁公權書金剛經　在城嘉祐禪院¶
¶
　　唐僧大辯修功徳碑　元和十五年立在文殊閣¶
¶
　　唐韋南康碑二　並在大慈寺　福殿中¶
¶
<pb:KR3h0070_WYG_106-7a>¶
　　石本九經　在府學容齋隨筆云皆孟昶時所刻其書¶
淵世民三字皆闕畫髙祖太宗之諱也¶
¶
　　龍興寺碑　容齋隨筆云乃前蜀王氏時所立及唐諸¶
帝名皆半闕云¶
¶
　　髙駢築城記　唐中和四年翰林王徽記在城中信相¶
院¶
¶
　　孟知祥修城記　後唐天成二年李旻記¶
¶
　　唐明皇追諡孔子冊文　本朝太平興國五年府尹辛¶
<pb:KR3h0070_WYG_106-7b>¶
仲甫立石¶
¶
　　十賢賛今存其七　姚崇賛冉伯牛宋璟賛冉有源乾¶
曜賛閔子騫韋抗賛子貢陸餘慶賛子路盧從愿賛¶
子游裴璀賛子夏¶
¶
　　觀政閣記　秦漢至唐領太守刺史節度使之職有政¶
績可考而畫像存焉得二十八人者别圖于(缺)門而¶
榜曰觀政吕大防觀政閣記成都志云畫像存者二¶
十有八人李求文翁王遵張堪第五倫亷范种嵩李¶
<pb:KR3h0070_WYG_106-8a>¶
膺髙朕諸葛亮王濬髙儉陸象先蘇頲嚴武翟寜韋¶
臯髙崇文武元衡叚文昌李徳裕楊嗣復杜琮魏驀¶
牛叢夏侯孜髙駢陳敬瑄¶
¶
　　文翁等畫像十賛　宋祁撰祠之内圖文翁嚴君平鄭¶
子真司馬相如揚子雲蜀中先賢凡九人及公之像¶
而十¶
¶
　　蘇文忠公留題　成都志云極樂院有蘇文忠公壁間¶
留題至和丙申季春二十八日眉陽蘇軾與弟蘇轍¶
<pb:KR3h0070_WYG_106-8b>¶
來觀盧楞迦筆跡今存¶
¶
　　成都古今前後記　眉山人孫汝聴修成都古今前後¶
記六十卷見眉州江鄉志¶
¶
　　趙清獻公成都記　見張有成光福寺記¶
¶
　　成都志　袁說友序¶
¶
　　重慶府碑記¶
¶
　　蜀先主碑　在晉源縣西南二里唐房琯文¶
¶
　　唐李伯藥碑　在江原縣之萬嵗寺文字殘缺¶
¶
<pb:KR3h0070_WYG_106-9a>¶
　　唐開元碑　唐天寳八年碑在晉源常清觀鮮于仲通¶
文¶
¶
　　唐開元皇帝送趙仙甫尊師歸蜀詩碑　見在新津縣¶
寳真觀¶
¶
　　唐樊知遷碑　在江原縣淨居寺唐顔師古文今額殘¶
缺¶
¶
　　翠圍山碑　在永康之翠圍寺文字殘缺¶
¶
　　萬嵗寺碑　碑記具存見萬嵗寺注¶
¶
<pb:KR3h0070_WYG_106-9b>¶
　　善頌堂留題　見趙抃註¶
¶
　　范公鎮留題　在太平院范公入蜀遊岷山過此紀行¶
于寺之閣云熙寜八年三月遊青城四月趨峨眉俱¶
過此與百世相見百朋百嘉侍行蜀郡(缺)公記¶
¶
　　法天寺留題　見法天寺注¶
¶
　　蜀州刺史㕔壁記　唐紀事詩云貞元十四年皇甫澈¶
刺蜀州時賦四相詩序云蜀州刺史㕔壁記云居相¶
位者前後四公謨明弼諧遷轉歴此顧己無取忝跡¶
<pb:KR3h0070_WYG_106-10a>¶
于斯景行遺美庶將來君子知聖朝之徳云爾¶
¶
　　眉州碑記¶
¶
　　漢刻黄龍甘露之碑　在鼓山之黄龍鎮¶
¶
　　楊洪碑　漢犍為太守楊洪碑在鼓山縣北小板橋楊¶
中云五十年前餘洪字其他皆磨滅不可考究今三¶
字亦無餘矣¶
¶
　　北平山碑　在鼓山縣之北平山大書北平山治之碑¶
餘不可讀碑隂書大唐上元二年道士施仕衡等數¶
<pb:KR3h0070_WYG_106-10b>¶
字¶
¶
　　南康郡王紀功碑　唐貞元十三年建碑元在龍興寺¶
乃皇太子誦書天聖五年移在州衙門外¶
¶
　　唐眉州剏羅城記　唐大順三年盧極撰文¶
¶
　　眉州新移彭山縣記　唐㑹昌五年樓旦撰文¶
¶
　　唐丹稜縣龍鶴山成錬師植松碑　唐天寳元年嵗次¶
庚寅建¶
¶
　　城東貢院佛殿中唐碑及五代碑　城東寺殿宇建于¶
<pb:KR3h0070_WYG_106-11a>¶
唐時今為貢院中有古碑二堵¶
¶
　　象耳山李白留題　夜来月下卧醒花影零亂滿人襟¶
袖疑如濯魄于氷壺也李白書¶
¶
　　杜子美兩川夔峽諸詩石刻　黄庭堅書詳見大雅堂¶
下¶
¶
　　夷獠誓碑　寰宇記云在洪雅縣市中¶
¶
　　大池院題　去眉山縣一十里蘇文忠公嘗過之今柱¶
上有手書自老翁井還偶憩治平丁未十二月七日¶
<pb:KR3h0070_WYG_106-11b>¶
子瞻凡十八字¶
¶
　　州園十詠　紹興間邵傅¶
¶
　　眉山古志　孫汝聴編¶
¶
　　通義編　萬安國編¶
¶
　　江郷志　張伯虞編劉光祖序¶
¶
　　簡州碑記¶
¶
　　後周宇文泰紀功碑　碑在本州界首云泰數遣都督¶
入蜀一治石岡縣一治懐逺縣見簡州記¶
¶
<pb:KR3h0070_WYG_106-12a>¶
　　郡守壁記名氏　唐貞觀十三年見劉左史折栁筆記¶
韋南康紀功之碑　在州治頒春亭側碑甚巨乃御製¶
皇太子臣誦奉勅書¶
¶
　　唐乾符修城碑　在州之城隍廟¶
¶
　　天光觀唐碑　觀在陽安縣東三十里有唐碑可讀者¶
云太和初三洞道士王道賜因張文舉施地基剏建¶
¶
　　羅漢院石刻　在陽安縣有僧繼暉斬木開基而崖石¶
呈露見石鐫羅漢等像有碑曰唐興元元年禪師道¶
<pb:KR3h0070_WYG_106-12b>¶
明鐫刻　以為禪宫¶
¶
　　靈巖院石刻　在平泉縣西南二十五里院中石刻字¶
乃元和長慶間¶
¶
　　周文王廟碑　在陽安縣西北七十五里即後周髙祖¶
文帝之廟舊碑題額云大周(缺)　碑元年嵗次丁丑¶
造元年即後周閔帝之初元也今刻石猶存焉¶
¶
　　北巖院碑　院有唐碑其嵗月乃大厯時重修云¶
聖居院碑　唐中和年建¶
¶
<pb:KR3h0070_WYG_106-13a>¶
　　嘉定府碑記¶
¶
　　漢楊仲暢墓碑　墓在夾江縣東十里墓前兩石闕其¶
左有書故益州太守楊府君諱徳字仲暢墓道十六¶
字¶
¶
　　漢和帝時開道碑　在夾江縣西蜀郡青衣越嶲道界¶
中有永和七年永和八年等字¶
¶
　　漢靈帝時張道陵碑　在洪雅縣易俗鄉上有嘉平二¶
年三月三日等字¶
¶
<pb:KR3h0070_WYG_106-13b>¶
　　沐州古碑　唐垂拱三年玉津令馬元慶等殺馬口夷¶
賊紀功今存¶
¶
　　李徳裕石闕　舊市鎮有之灘曰墨崖其上有唐李徳¶
裕領重兵過此凡九字¶
¶
　　孝女碑　在犍為清溪口楊洪山下東漢永建中孝女¶
叔先雄以父泥和墜湍水尸喪不歸雄于父溺處自¶
投水死後五日與父尸相持浮江上郡表言為雄立¶
碑國朝元祐中重立¶
¶
<pb:KR3h0070_WYG_106-14a>¶
　　都安王廟碑　碑載隋開皇九年置青衣縣後周保定¶
二年置青州宣州二年始為嘉州¶
¶
　　靈鷲山碑　唐貞元中僧乾光為其師道真(缺)　宗彛¶
撰碑而碑刻于長慶中¶
¶
　　韋南康大像碑　在凌雲寺大像之左¶
¶
　　郭璞移水記　記謂世主播遷戎羯亂華于是優游笑¶
傲放意山水間仍于嘉州城東百歩烏尤山鑿書巖¶
而蘇子由詩亦指其注爾雅于此史謂無入蜀之文¶
<pb:KR3h0070_WYG_106-14b>¶
謹按移水記有嘉州二字則非璞之手筆恐後人之¶
附㑹耳葢嘉州之名始于後周而自周以前止曰漢¶
嘉郡曰龍游縣耳安得有所謂嘉州哉或者後人追¶
書則未可知耳當攷¶
¶
　　張無盡沐川寨記　其略云南蠻東北接境常挾吐蕃¶
以為中國患葢其路一出大渡河一出沐川源一出¶
馬湖江等其狹邪之徑曰榮涇曰入面菁曰黒水曰¶
頼因曰龍水曰隂川而沐川之路常為嘯集之地¶
¶
<pb:KR3h0070_WYG_106-15a>¶
　　申孝友西南㑹要　孝友論唐自開元之際始為南詔¶
之憂葢六台詔而南詔最强連吐蕃而蜀患乃酷降¶
及太和之際李徳裕作籌邊樓南詔頗有所憚而蜀¶
賴之以安今西南諸蕃自祖宗以來以迄于今阻隔¶
大蕃之要道實為蜀郡之藩籬自致雲吐之三蕃不¶
復疥疽于中國今邊夷近屬雖衆且微然而勢合則¶
强力分則弱必離其黨使不得親分其勢使不得不¶
弱斯可矣¶
¶
<pb:KR3h0070_WYG_106-15b>¶
　　嘉定志　郭公益編　　　續志　林潔己編¶
¶
　　嘉定許　岑參編¶
¶
　　雅州碑記¶
¶
　　漢巴郡太守治道記　其碑在榮經縣西三十里建武¶
中元二年立¶
¶
　　羊竇道碑　在岩道縣東三十里漢(缺)初六年碑也¶
漢故檢校巴郡太守樊府君碑　建安十年三月上旬¶
造¶
¶
<pb:KR3h0070_WYG_106-16a>¶
　　髙孝廉墓碑　在岩道縣東二十里按其碑年月乃漢¶
建安十四年髙君兄弟皆孝亷有二大闕其一曰故¶
益州太守武隂令上計吏舉孝㢘諸部從事髙頣字¶
貫方其一曰漢故益州太守隂平都尉武陽令北府¶
丞舉孝㢘髙君實字貫光又一大碑其首云故益州¶
太守髙君之碑¶
¶
　　蜀邛崍闗開路記　天寳六年章仇兼瓊記¶
¶
　　龍興寺碑　在州城外有唐咸通四年再建龍興寺碑¶
<pb:KR3h0070_WYG_106-16b>¶
呉行魯撰又有二蘇先生之墨跡亦在本寺¶
¶
　　平羌江䋲橋碑　在岩道縣平羌橋有唐咸通十年上¶
官璞所撰碑字亦隸體今在江瀆廟¶
¶
　　兩面碑　在廬山縣南五里與府君碑甚近碑面與背¶
皆有篆文嵗久訛闕不可讀或辨其文曰廬山縣碑¶
¶
　　尊徤閣記　建武中元二年其碑在榮經縣西三十里¶
景峈懸崖間巽岩李燾有跋以辨正年譜且言按後¶
漢紀建武二十三年為夏四月改曰中元無建武字¶
<pb:KR3h0070_WYG_106-17a>¶
又按祭祀志改建武二十三年為建武中元元年以¶
此知記與志合而紀失建武之二字矣¶
¶
　　李白月下帖　在郡治¶
¶
　　魯直木蘭歌帖　在郡治¶
¶
　　魯直梁父吟帖　在郡治¶
¶
　　楊凝式詩帖　在郡治¶
¶
　　雅安志　李嗣文序¶
¶
　　威州碑記¶
¶
<pb:KR3h0070_WYG_106-17b>¶
　　鼓角樓記　唐維州軍事判官髙測文乾符五年十月¶
十五日維州刺史李光置¶
¶
　　天寳寺碑　唐咸通六年建軍事判官陶師文¶
¶
　　伏波廟碑　唐咸通八年左武衛兵曹參軍崔逺文¶
¶
　　茂州碑記¶
¶
　　唐迴車院碑　唐刺史葢巨源撰大中十三年立¶
¶
　　唐刺史題梁　黄唐梁記有寳厯元年刺史竇季餘大¶
中十三年刺史劉成師咸通三年刺史葢巨源題¶
¶
<pb:KR3h0070_WYG_106-18a>¶
　　張延賞修城記　按董守兩路記載唐大厯十四年吐¶
蕃大下火焚郊館興元元年張延賞重修其後别駕¶
大夫修建滅　堡壁雉堞¶
¶
　　茂州治平寺碑　寺舊在城外縁叛羌董阿丹焚元豐¶
初移入城¶
¶
　　滋茂池善應廟碑　無盡居士張商英文其神或𫝊姓¶
呉或𫝊姓郭頗有異同¶
¶
　　西山記　紹聖中茂州曹奮所作¶
¶
<pb:KR3h0070_WYG_106-18b>¶
　　更生閣記　政和丁酉倅貳跨鼇先生李新目擊靜州¶
之變記載其事甚詳¶
¶
　　圖經　郡守史憲序¶
¶
　　隆州碑記¶
¶
　　漢黄龍甘露之碑　在籍縣江口上鋭下方其狀如鐘¶
大書漢黄龍甘露之碑七字餘不可讀其可識者郡¶
臣將軍位號葢為龍紀也¶
¶
　　艷陽洞石碑　在洞之顛書曰艷陽仙洞四字字體兼¶
<pb:KR3h0070_WYG_106-19a>¶
篆不知何代書旁有欵識嵗久磨滅東南貴人見此¶
碑本寳而藏之以為真漢𨽻也¶
¶
　　唐金剛經碑　在佛龕山磨崖唐貞觀中率更令歐陽¶
詢書¶
¶
　　道超和尚精徳碑　在古城山平等寺天寳四年薛兼¶
金撰¶
¶
　　開國王碑　在唱車山貞元元年桂平令王覺記¶
¶
　　張天師靈廟碑　元和十五年知陵州李正卿撰¶
¶
<pb:KR3h0070_WYG_106-19b>¶
　　貴平縣牟尚書墓記　唐同光五年陳貴民領州事¶
¶
　　文宣王廟碑　在貴平縣縣學長慶五年刺史李正卿¶
撰尹太階書¶
¶
　　龍興寺大藏經碑　見在報恩寺開成四年呉商撰¶
¶
　　篆字心經碑　在小大悲閣咸通七年仇溥撰并書¶
¶
　　修大悲堂記　在小大悲閣景福元年僧承徽記¶
¶
　　黄帝書隂符記　在至道觀咸通十五年　冲書¶
¶
　　古大悲堂碑　在報恩寺乾符三年周宋莒撰¶
¶
<pb:KR3h0070_WYG_106-20a>¶
　　超覺寺記　　明二年刺史蕭&KR0008;記¶
¶
　　龍華院山門路記　在籍縣天復七年立今為觀音院¶
¶
　　唐節度使楊公墓碑　隆州井研縣道旁有石刻云唐¶
銀青光禄大夫檢校御史中丞上柱國節度使楊公¶
墓其旁多楊姓乃其子孫也¶
¶
　　靈泉院碑　在本寺後唐同光三年立¶
¶
　　僧曉微碑　在寳林院西蜀明徳元年立又有顯教大¶
師碑廣政四年立¶
¶
<pb:KR3h0070_WYG_106-20b>¶
　　鐡騎將軍碑　在歸安鎮偽蜀廣政二年立¶
¶
　　寳峰院記　在貴平縣西北四十里院内有王羲之記¶
王氏廬墓銘¶
¶
　　飛泉山碑　其碑有二並在仁夀縣東飛泉山¶
¶
　　飛泉山院碑　唐神龍元年立在超覺寺¶
¶
　　玉堂硯銘　文與可將赴陵州孫洙巨源以玉堂大硯¶
贈之文同屬蘇子瞻為之銘陵州在髙山上難得水¶
¶
　　蔡君謨法帖　　　　東坡多心經¶
¶
<pb:KR3h0070_WYG_106-21a>¶
　　文與可書千字文　並在州治¶
¶
　　永康軍碑記¶
¶
　　漢石刻治道記　距紫屏三里許道旁有漢石刻二皆¶
治道記也其一曰建平五年者孝哀時刻也其一曰¶
永平元年者孝明時石刻也在范公平磨崖之西¶
¶
　　鬼界古碑　在鬼域山下昔天師驅鬼于絶域有鬼界¶
古碑字畫磨滅不知何代矣¶
¶
　　天師戒鬼筆述　在大龍橋側深一十三丈闊三十丈¶
<pb:KR3h0070_WYG_106-21b>¶
晉㙛　在郡西鉢兒泉因墾地得一塼上有晉太康年¶
號¶
¶
　　隋薛道衡磨崖碑　在玉女洞後有磨崖碑云刺史薛¶
道衡撰或又云薛曽¶
¶
　　唐貞觀十三年韋作觀魚記　在軍城五里北山朝天¶
寺¶
¶
　　唐崇徳廟記　唐李徳裕鎮蜀時建崇徳廟命叚全¶
暐為記¶
¶
<pb:KR3h0070_WYG_106-22a>¶
　　唐元和十四年寳幢院記　在青城海晏寺¶
¶
　　唐僖宗中和年改海晏寺記　在本寺¶
¶
　　唐觀音院記　在青城縣東南九里有唐乾符二年記¶
¶
　　青城山碑　在常道觀軒轅石龕之下隋大業七年立¶
太常愽士隂道¶
¶
　　𤣥宗真容碑　在六時巖下¶
¶
　　修丈人殿祝文碣　進士任璠文在丈人觀殿上¶
¶
　　置丈人觀碑　徐大亨文在丈人觀三門下¶
¶
<pb:KR3h0070_WYG_106-22b>¶
　　紀符瑞碣　甘遺榮八分書在丈人觀三門之右¶
¶
　　修諸觀功徳記　鄭敖書在丈人觀大殿之右¶
¶
　　延慶觀移觀手詔碑　在延慶觀後絶峯之上石龕中¶
開元十二年立¶
¶
　　唐呉行魯碑　在鬭鷄臺有古碑尚存但字畫磨滅¶
葢唐大中十一年治𨽻彭州時長史呉行魯所建¶
碑也¶
¶
　　玉壘闗碑　唐大中十年白敏中帥蜀日建闗旁有大¶
<pb:KR3h0070_WYG_106-23a>¶
碑即幕府陳可度頌功徳之碑¶
¶
　　獠澤水石記　路次石門崖壁鐫呉行魯大中奉使巡¶
邊行見獠澤水石記¶
¶
　　唐人徐浩書金剛經　道江天宫院有唐人徐浩書金¶
剛經全帙今刻之石¶
¶
　　杜光庭重修冲妙觀記　在青城縣一里冲妙觀¶
¶
　　韓擇木八分書　延慶觀靈寳真人五符幢下其下記¶
銘乃開元十二年立¶
¶
<pb:KR3h0070_WYG_106-23b>¶
　　蜀嘉王宗夀墨跡　偽蜀王建宗子嘉王宗夀與能仁¶
院僧卯往来書札二十餘簡存于院墨跡宛然如新¶
¶
　　迎祥寺鐘樓刻字　在導江縣北迎祥寺鐘樓刻字内¶
有(缺)　不記年月觀其首有節度押衙字即為唐末¶
五代間刻也寺有老泉為記東坡所書碑刻俱存¶
¶
　　青城山甲記　唐杜光庭編¶
¶
　　青城山乙記　范仲立編¶
¶
　　永康志　教授張増編¶
¶
<pb:KR3h0070_WYG_106-24a>¶
　　石泉軍碑記(闕)¶
¶
　　瀘州碑記¶
¶
　　蕭齊碑　在丁公崖磨滅難考¶
¶
　　唐髙宗安樂山取丹經詔碑　在安樂山¶
¶
　　唐髙宗賜進經道士詔碑　在安樂山¶
¶
　　劉真人藏經碑　在安樂山¶
¶
　　唐真如寺碑　在州北真如寺¶
¶
　　唐蘇公甘泉碑　在乾州南門有唐乾元中都督蘇元¶
<pb:KR3h0070_WYG_106-24b>¶
開井記¶
¶
　　黄太史砥柱銘碑　在髙寺¶
¶
　　大像記醉僧圖詩　黄太史三碑并在開福寺¶
¶
　　尹吉甫祠堂記　許元為之記曰父老相傳周尹吉甫¶
實生此地見于圖經舊矣陳帥損之作清穆堂以祠¶
之嘗觀酈道元水經注江陽異聞與華陽國志頗類¶
其載揚雄琴清英叙伯竒流放并子安之操附之江¶
陽揚雄蜀人也其說必有據¶
¶
<pb:KR3h0070_WYG_106-25a>¶
　　吏隠閣記　治平四年鄧太師綰作邑于瀘川作吏隠¶
閣曰瀘之合江邑居之南輔清漢而上六七里曰安¶
樂山世𫝊隋開皇劉珍　先生登真之地杜光庭為¶
之𫝊李淑為之記開皇所置三觀其一尚在乃命道¶
士作劉真人祠堂因名其閣曰吏隠閣¶
¶
　　鏡硯銘　黄太史銘曰瀘川之桂林有石黟黒瀘川之¶
人不能有而富義有之以為硯則宜筆而受墨唐安有¶
任君從簡之硯面為鏡而背三足形駭天下若山林¶
<pb:KR3h0070_WYG_106-25b>¶
不若而不得訪諸禹也¶
¶
　　瀘州平夷記　熙寜中范百祿撰今在江安縣之偶住¶
亭¶
¶
　　劉真人傳　杜光庭撰¶
¶
　　合江縣安樂山騰清三觀記　皇祐己丑李淑撰¶
¶
　　江陽志　教授李濬撰¶
¶
　　江陽譜　永嘉曹叔逺編集¶
¶
　　潼川府碑記¶
¶
<pb:KR3h0070_WYG_106-26a>¶
　　晉雲南太守叚宗仲徳政碑　宗仲有徳政墓在通泉¶
縣碑在墓下¶
¶
　　唐䕶聖寺鐘銘　唐龍紀二年節度使顧彦暉鑄有銘¶
¶
　　甘泉寺誓犀碑　李雍書¶
¶
　　李義府碑　寰宇記在永泰縣北¶
¶
　　馬元直開元中誥　圖經元直在唐為餘州刺史家有¶
開元中誥¶
¶
　　陳拾遺與趙彦昭郭元振題壁　圖經載杜甫題陳拾¶
<pb:KR3h0070_WYG_106-26b>¶
遺詩跋¶
¶
　　唐薛稷書慧普寺　薛道衡之孫魏鄭公之甥也以書¶
名天下慧普寺三字方三尺筆畫雄健在邇泉夀聖¶
寺聚古堂¶
¶
　　梓州官僚磨崖賛　唐武后時司法參軍楊炯作在北¶
崖字十六七磨滅不可讀¶
¶
　　游仙觀老君碑田真人殿記　在中江縣集虚觀蜀廣¶
政六年碑¶
¶
<pb:KR3h0070_WYG_106-27a>¶
　　王勃庾信䕶聖寺碑　在城北䕶聖寺¶
¶
　　彌勒院記　李商隠書¶
¶
　　甘泉亭碑　李潮八分書並在城北䕶聖寺水陸淨土¶
岩北¶
¶
　　劉蛻文塚碑　在城南長夀寺兜率院之崖壁¶
¶
　　精舍四證堂碑¶
¶
　　道興觀碑¶
¶
　　道士胡君新井碣銘　並見李義山集¶
¶
<pb:KR3h0070_WYG_106-27b>¶
　　蓮花漏記　天聖中燕公肅守梓州日置仍自為之記¶
¶
　　梓潼古今記　淳熙間郪令孫汝聰作¶
¶
　　梓潼風俗譜　元祐間教授石慶嗣作¶
¶
　　舊圖經　李宗諤序　　　新潼川志　劉甲序¶
¶
　　遂寜府碑記¶
¶
　　唐張九宗題記　在府東崇元觀其字圓勁有虞禇風¶
骨¶
¶
　　唐覺苑寺鑄鐘記　在蓬溪縣覺苑寺唐元和十二年¶
<pb:KR3h0070_WYG_106-28a>¶
遂州刺史張宗撰鑄鐘記并書¶
¶
　　唐劉纂文宣王廟記碑　後唐天成四年¶
¶
　　唐磨崖金剛經圖　在長江縣南二十里¶
¶
　　唐天復四年禪林碑　在鶴鳴山福勝寺李仁表文¶
¶
　　唐賈島詩碑　在長江縣¶
¶
　　蜀安國寺碑　在州羅城外有永平二年碑¶
¶
　　後唐武信軍軍衙記　廣政間歐陽炯文¶
¶
　　卞髙五十六體篆字碑　在小溪縣之長夑院¶
¶
<pb:KR3h0070_WYG_106-28b>¶
　　蜀明徳四年碑　在小溪山嚮尼寺¶
¶
　　金地院孝童孝女碑　在青石縣九節鎮¶
¶
　　遂寜好　閬中志載熈寜中遂寜守向公著遂寜好十¶
章寄閬守鄭公申鄭答以南隆好十章¶
¶
　　遂寜志　馬崇文撰¶
¶
　　順寜府碑記¶
¶
　　漢車騎崖石刻　郡國志云後漢車騎將軍馮緄于此¶
鐫崖刻石十餘處寰宇記在流溪縣¶
¶
<pb:KR3h0070_WYG_106-29a>¶
　　相如故宅石記　在相如縣之西南光聖佛寺漫不可¶
讀父老尚知其為唐陳子昂之文¶
¶
　　二良牧碑　馬肩孟撰載唐二刺史事碑在郡事醋庫¶
之側¶
¶
　　唐朱鳳山觀銘　長史息袁玘文在山上¶
¶
　　唐金泉山仙居述　唐太和五年果州刺史韋公肅文¶
在山上¶
¶
　　唐鄭慶詩刻　在金泉山上¶
¶
<pb:KR3h0070_WYG_106-29b>¶
　　唐誥刻　在金泉山¶
¶
　　偽蜀刺史徐光溥詩刻　在金泉山¶
¶
　　唐移縣碑　在南充縣門大中年立文字磨滅不可詳¶
辨¶
¶
　　唐王維送楊長史赴果州詩　在郡治¶
¶
　　唐屈突公徳政碑　在西川縣資福寺河南府陸渾尉¶
崔晟撰¶
¶
　　唐仙林觀碑　在西充縣列真觀唐中書侍郎趙彦昭¶
<pb:KR3h0070_WYG_106-30a>¶
撰¶
¶
　　唐程仙師蟬蛻偈皂莢碑　在西充縣降真觀¶
¶
　　唐圭峰禪師𫝊法碑　在西充縣金蓮院¶
¶
　　唐相如縣石龕佛像記　在縣治縣令陳子良撰¶
¶
　　偽蜀誓火碑　永平五年建在州北廣川廟中¶
¶
　　永興節度使王彦超重修行成思堂石刻　不著姓今¶
附後作堂在姑孰把麾来果山男子四方志萬里如¶
目前振振佳公子性行純于天既知仁有本自應枝¶
<pb:KR3h0070_WYG_106-30b>¶
葉繁宣尼語參孝推廣十八篇君能擴充之九思極¶
其全道行身亦立揚名顯其先回觀廬墓人卑卑何¶
足言¶
¶
　　謝寰山靈泉碑　謝真人父諱寰所居名謝寰山山有¶
院名靈泉有一唐碑字多訛缺¶
¶
　　耆舊録　自漢紀信以下三十六人並見學録蒲士龍¶
所編耆舊録又有趙嗣業趙昌藻游問為之賛并繪¶
像于郷賢堂　又自隠逸王公宇以下一十四人在¶
<pb:KR3h0070_WYG_106-31a>¶
耆舊録外亦繪像于郷賢堂又復搜訪自王綰以下¶
二十餘士悉繫干左而其右游公仲鴻𫝊紀趙忠定¶
紹熙甲寅始末甚詳¶
¶
　　開漢志　郡守朱繁開漢志序云紀將軍加封誥詞有¶
云實開漢業故建樓命曰開漢郡志名編亦曰開漢¶
於理亦無礙而郡志序云又以開漢命郡象之竊詳¶
州名郡名皆朝廷所賜不應擅改今九域志苐曰南¶
充郡尚朝廷所以命也未請于朝以求改命而自稱¶
<pb:KR3h0070_WYG_106-31b>¶
曰開漢于理未安云¶
¶
　　資州碑記¶
¶
　　漢永建五年漢安修棧道記　在内江縣界磨崖字今¶
已磨滅¶
¶
　　陳君徳政碑　陳君失其名漢永建五年為漢安長有¶
碑在獠井埧層崖之腹字雖磨滅然尚可考¶
¶
　　隋勅改羅漢院碑　隋初勅改羅漢院碑今在法雲院¶
¶
　　唐開元棲神山略記　在法鉢池前刺史房渙文¶
¶
<pb:KR3h0070_WYG_106-32a>¶
　　唐顔魯公書中興頌碑二　一在東崖一在西崖¶
¶
　　河相𢎞農碑　在資陽縣王褒墓左¶
¶
　　王褒墓石表　西漢王褒墓在資陽縣北二十五里碑¶
字已磨滅¶
¶
　　三仙磨崖題名　在資陽縣三江鎮碑云貞元十四年¶
十月十日杜錫崔熊席夔三人同游¶
¶
　　洗公石馬塔院記　　滴水巖結界記　　鄭綱詩¶
在北巖及寜國寺¶
¶
<pb:KR3h0070_WYG_106-32b>¶
　　陳圖南詩　在得道山并邵傅跋¶
¶
　　崇夀觀碑　唐天寳二年建𤣥宗御書額見有石刻乃¶
唐御史中丞宋渾文碑已磨滅¶
¶
　　杜光庭醮壇山北席院記¶
¶
　　王師閔西巖龍潭瀑布詩　在龍水¶
¶
　　李渭北巖詩　盧并北巖詩　張公瑾北巖詩　在龍¶
水¶
¶
　　重修北巖記　唐邵泰文¶
¶
<pb:KR3h0070_WYG_106-33a>¶
　　裴晉公自賛　在靈虚院¶
¶
　　靈仙觀碑　西漢王褒宅在資陽縣西駟馬里今改為¶
靈仙觀碑碣洗硯池尚存焉¶
¶
　　唐裴瞻墓碑記　唐左僕射裴瞻墓在盤石縣北五里¶
有世譜碑記藏于寳靈院¶
¶
　　唐韋臯紀功碑　碑在郡市心居民室下紹興丁巳穴¶
土有碑石太守命工取其石重徹民屋不果止録其¶
文乃御製紀功碑銘并序皇太子書碑面殘缺不全¶
<pb:KR3h0070_WYG_106-33b>¶
惟碑隂乃開成元年臯從孫鋌為本州守日紀述其¶
文具全遂復覆之¶
¶
　　安夷軍詩碑　紹興十六年内江令董昌齡移徙新市¶
平縣基土中得小碑一片有詩云戰馬向風嘶荒雞¶
隔水啼終日隨征斾何時罷鼓鼙¶
¶
　　青松亭記　在州治唐乾符四年西川節度使成都尹¶
髙駢記并書¶
¶
　　毗沙門天王讃　紹興壬戌郡守邵愽得碑城北隅唐¶
<pb:KR3h0070_WYG_106-34a>¶
羊士諤為刺史撰并書¶
¶
　　資中志　扈自中編李折序¶
¶
　　普州碑記¶
¶
　　唐樓巖山寺讃銘序　唐開元戊辰前刺史𢎞農楊公¶
珪愽陵崔元讓及刺史房公失其名¶
¶
　　唐老君應現碑　唐開元觀唐老君應現碑開元二十¶
九年岳陽郡奉勅建大宋淳化二年重鐫¶
¶
　　唐紫極宫碑　集古録唐樂闡撰賈島書樂彦融(缺)¶
¶
<pb:KR3h0070_WYG_106-34b>¶
　　碑以㑹昌元年立在普州¶
¶
　　唐西巖禪師受戒序　普州刺史韋忠開元十年建¶
¶
　　普慈志　郡守楊泰之序¶
¶
　　郡北小千佛院記　普慈志云在開皇十三年¶
¶
　　唐宣宗賜浪仙墨制　在大中八年¶
¶
　　賈浪仙墓表　字浪仙燕人廣明庚子東蜀從事上谷¶
侯圭表曰於戲有唐詩流賈君之墓¶
¶
　　賈島墓銘　集古録云唐蘇絳撰馮贄書碑以㑹昌四¶
<pb:KR3h0070_WYG_106-35a>¶
年立在普州¶
¶
　　聶公真龕記　在靈居山軍事判官何光逺撰廣政四¶
年建¶
¶
　　茗山平冦録　見普慈志¶
¶
　　合州碑記¶
¶
　　唐令長新戒　在赤水縣開元二十四年立𤣥宗嘗擇¶
縣令百六十三人賜以丁寜之戒其後為縣者皆以¶
戒刻石集古録取焉景祐中令重刻之今非唐故物¶
<pb:KR3h0070_WYG_106-35b>¶
矣¶
¶
　　古書巖　在巴川縣巖間隠隠如篆文不可讀¶
¶
　　石門彌陀像　在石門縣之北巖唐開元二十三年州¶
别駕張釗為刺史孫希莊作¶
¶
　　祭龍多山題名　天寳十四年十月十一日大中大夫¶
守巴川郡太守真寜縣開國男上柱國賜紫金魚袋¶
韋藏鋒集制醮祭¶
¶
　　涪内水石鏡題名　大唐大厯十年三月三日　石出¶
<pb:KR3h0070_WYG_106-36a>¶
時兵甲息黎庶歸六氣調五種熟刺史兼侍御史王¶
珽記¶
¶
　　盧舍那佛二菩薩記　在石(缺)縣三北岩唐長慶二年¶
刺史劉温作¶
¶
　　集聖院記　在赤水之龍多山唐咸通間李嵇作¶
¶
　　季子墓銘　在巴川縣相𫝊以為孔子所書張從申記¶
云舊石湮沒𤣥宗命殷仲容榻本𫝊之大厯中再刻¶
此從申所記也此刻未知何人所模¶
¶
<pb:KR3h0070_WYG_106-36b>¶
　　濮巖銘　距城三里元祐五年郡守劉象功磨崖¶
¶
　　唐孫樵龍多山録　舊刻刓缺元祐七年劉象功再書¶
遒勁可喜¶
¶
　　龍多山鷲臺院石刻　紹興三十二年十一月縉雲馮¶
時行記¶
¶
　　將軍祠石刻　在龍門山東八里印土院有將軍祠石¶
刻云故唐將也迯難山中而死𦵏山隂或曰戰國人¶
也嵗春夏民以車葢迎其神至水上張幄致饗¶
¶
<pb:KR3h0070_WYG_106-37a>¶
　　唐永泰二年石刻　在化度院在縣西五十里石刻但¶
云永泰二年按水泰齊明帝唐代宗年號齊永泰止¶
五月而唐永泰二年十一月始改大厯故知為唐無¶
疑¶
¶
　　鴈塔題名　在赤水縣廨宣和間栁瑊始刻置長安慈¶
恩寺葢搨本也¶
¶
　　活樂鄉校記　沿浩江四十里郡人度正立太子廟士¶
之向學者有所依歸又自為之記¶
¶
<pb:KR3h0070_WYG_106-37b>¶
　　墊江志　郡守任逢編¶
¶
　　榮州碑記¶
¶
　　大周聖徳勒石文碑　在州衙子城門外長慶三年立¶
韋綨撰¶
¶
　　州縣碑　偽蜀司倉參軍荀延慶撰¶
¶
　　真義侯碑　在本廟唐元和二年遷舊經云即古獨孤¶
白馬蜀將二人也¶
¶
　　唐刺史薛髙丘磨崖碑　在榮徳山唐開元二十年刺¶
<pb:KR3h0070_WYG_106-38a>¶
史薛髙丘磨崖碑今字畫已磨滅¶
¶
　　榮隠山修道觀石碑　在本山上¶
¶
　　榮黎山古寺碑　在本山上¶
¶
　　唐元符元年禱雨碑　在榮黎山上¶
¶
　　榮徳山薛刺史磨崖碑　在山半¶
¶
　　靖難侯廟碑　在本廟内¶
¶
　　圖經　隆興元年李燾為守教官勾演編¶
¶
　　昌州碑記¶
¶
<pb:KR3h0070_WYG_106-38b>¶
　　演教院碑　在昌州舊基院有㫁碑載唐咸通嵗縣令¶
唐允中¶
¶
　　淨土院碑　在昌元縣東四十里碑云唐太和五年建¶
¶
　　石佛寺記　在永川縣東二十里方舟李公石為之記¶
¶
　　唐韋君碑　在北山乾寜二年靖南令胡密所作¶
¶
　　呉季子墓碑　在北山相𫝊以為孔子書開元中殷仲¶
容奉詔摹搨大厯中蕭定刋之潤州張從申為之題¶
其後¶
¶
<pb:KR3h0070_WYG_106-39a>¶
　　髙祖大風歌碑　在北山¶
¶
　　古文孝經　在北山元二十二章與今文十八章小異¶
按今文先出于漢初而古文與尚書同出于孔子壊¶
宅今文已盛而古文獨不得列之學官惟孔安國馬¶
融為之𫝊及明皇注今文十八章孝經為古文者益¶
微矣司馬光范祖禹皆曽繳進光謂始藏之時去古¶
未逺其書最真祖禹又為之說亦云古文庶得其正¶
¶
　　六經圖碑　在郡學郡人楊甲鼎卿所著也¶
¶
<pb:KR3h0070_WYG_106-39b>¶
　　六十四卦象碑　在昌元縣¶
¶
　　畫維摩石碑　紹興間北山刻云郡之惠因寺藏經壁¶
隂有水墨畫文殊詣維摩問疾一堵意全相妙合經¶
所說恐浸漫滅故刻石于此¶
¶
　　靖南志　太守黎伯巽序¶
¶
　　渠州碑記¶
¶
　　䨇石闕　在大竹縣北一里其一鐫云漢謁者北屯司¶
馬左都侯沈府君其一鐫云漢新豐令交阯都尉府¶
<pb:KR3h0070_WYG_106-40a>¶
君其闕上各鐫出屋宇禽獸飛走之像又有單石闕¶
二相去䨇石闕一里其中鐫彫物像與此同¶
¶
　　三聖碑　係唐睿宗御製文今在縣南州學内¶
¶
　　道徳經碑　在城北紫極觀唐咸通中州刺史程夀¶
建立¶
¶
　　後漢車騎將軍馮緄墓誌銘　墓在大竹縣古寳城雙¶
石闕西南一丈二尺按後漢書馮緄宕渠人也墓銘¶
碑尚在碑額篆云車騎將軍馮公之墓銘碑文作𨽻¶
<pb:KR3h0070_WYG_106-40b>¶
書字猶可辨也¶
¶
　　公府建置碑　開寳三年張琪記乾徳六年許允修創¶
¶
　　大唐渠江縣冲相寺碑　碑立于㑹昌之後¶
¶
　　古賔城碑　九域志云流江古賔城有古碑文字磨滅¶
¶
　　宕渠志　無編集人姓名無郡守題名無仙佛詩章等¶
文¶
¶
　　叙州碑記¶
¶
　　晉張麟夫人墓表　在慶符縣南一百六十里¶
¶
<pb:KR3h0070_WYG_106-41a>¶
　　韋南康紀功碑　在江西舊州治岸溉元和五年立碑¶
隂載南康謝賜表碑至今字畫大半磨滅¶
¶
　　定誇湖唐碑　在城東門外有唐碑存焉有曰山蒼蒼¶
煙際横(缺)𣺌𣺌湖水平其餘漫滅不可攷¶
¶
　　唐都督戎州李通破賊碑　在州南一百里今碑字亦¶
殘缺¶
¶
　　大唐南詔王碑　在石門界唐貞元七年袁滋題¶
¶
　　唐古戎道記　在州治之對天蒼山崖壁間唐人所書¶
<pb:KR3h0070_WYG_106-41b>¶
筆畫勁正唐乾封二年詹君秀修復此道而為之記¶
¶
　　唐黎幹墓表　在州西岸石馬溪之上今石馬尚存¶
¶
　　唐張九宗修花臺寺記　元和五年張九宗書¶
¶
　　金箱谷　在宣化上流三十里呉季成所卜築在山之¶
阿有山谷老人所書盤谷序䖍州學記碑刻¶
¶
　　山谷悟軒石刻　在南溪縣資聖院¶
¶
　　懐安軍碑記¶
¶
　　漢張子陽碑　漢幽州刺史牂牁太守張子陽碑在唐¶
<pb:KR3h0070_WYG_106-42a>¶
化鎮㳂五里許乃張子陽墓東漢順帝永建四年造¶
¶
　　唐昌利觀記　在昌利山延祥觀開元中金堂尉沛國¶
武犍撰¶
¶
　　王頭陀塔銘　在雲頂山塔院貞元十五年薛倕撰¶
¶
　　如舜禪師碑銘　在金堂龍槐院唐節度使杜琮撰¶
¶
　　支提石塔記　在三學山唐節度使叚文昌撰¶
¶
　　鸚鵡舍利塔記　在三學山韋臯撰¶
¶
　　為八戒和尚謝復三學山精舍表　李商隠撰¶
¶
<pb:KR3h0070_WYG_106-42b>¶
　　放生記誓文　在中江岸上太和二年令狐紃撰¶
¶
　　杜光庭功徳記　在三學山¶
¶
　　楊浦夀昌寺記　在郎中山¶
¶
　　三學山飛石記　邑宰張西撰¶
¶
　　叚醫故宅舊碑　後漢隠士叚醫故宅今郡城内天慶¶
觀是也有叚隠居李真人二像有舊碑字畫磨滅不¶
可辨¶
¶
　　金堂尉沛國武犍碑　在金堂縣東延祥觀唐開元中¶
<pb:KR3h0070_WYG_106-43a>¶
立¶
¶
　　金淵志　郡守韓植序¶
¶
　　廣安軍碑記¶
¶
　　廣安軍碑　在皛然山有晉太康八年文¶
¶
　　廣安志　嘉定改元郡守廖唐英序¶
¶
　　長寜軍記録文¶
¶
　　五代偽蜀勅牒　武成三年牒淯井鎮羈縻十州五團¶
土都虞候羅元審武成三年牒淯井鎮羈縻土刺史¶
<pb:KR3h0070_WYG_106-43b>¶
羅元楚　永平元年牒土兵馬司羅元審¶
¶
　　國朝所給誥勅　嘉祐三年給長寜夷人頭首斗盖充¶
土刺史誥國朝所給誥劄甚多今姑録其一或補以¶
官資則告上曰每年添鹽若干斤練若干疋更不依¶
律令支給請受¶
¶
　　祥符平夷始末¶
¶
　　慶厯皇祐平夷略¶
¶
　　熙寜經制諸夷本末¶
¶
<pb:KR3h0070_WYG_106-44a>¶
　　元豐平乞弟本末¶
¶
　　范中書百禄誓夷　熙寜七年平五囤蠻作文以誓之¶
其碑在今之報恩寺¶
¶
　　范榮公進誓平夷文表¶
¶
　　趙招討平晏夷賀捷文表¶
¶
　　長寜志　嘉定己卯教授賀寅東序¶
¶
　　小桃源銅牌　見小桃源下¶
¶
　　梅聖俞春雪詩　歸田録載蘇子瞻嘗于淯井監得夷¶
<pb:KR3h0070_WYG_106-44b>¶
人所賣蠻布弓衣其文織成梅聖俞春雪詩葢其名¶
重𫝊于炎敫¶
¶
　　富順監碑記¶
¶
　　漢董孝子墓表　聖燈山之(缺)有董孝子墓墓表云漢¶
益州刺史廣平郡侯董孝子¶
¶
　　磨崖碑　皇宋皇祐七年知監張齊古題云南山城郭¶
㳂灘數里羣峯重疊一佛獨立容相端正真如塑出¶
髙聳數丈古代留迹後倚林翠前瞰江碧圖記謂聖¶
<pb:KR3h0070_WYG_106-45a>¶
佛¶
¶
　　中巖普覺院　天禧丁丑賜院名康定二年翰林學士¶
李淑撰¶
¶
　　咸平奨諭李處榮勅　守臣黄裳跋章聖皇帝録邦人¶
丁處榮殄殱均賊之功擢榮州長史勅書藏其家¶
¶
　　石燈臺讃　郡人王光明儒家舊收公用燈臺刻石燈¶
臺讃一首并序進士元銳撰元和中(缺)伯良能書富¶
義縣令孟公才¶
¶
<pb:KR3h0070_WYG_106-45b>¶
　　冨順志　郡守楊汝為序¶
¶
¶
¶
¶
¶
¶
¶
　　六藝之一録卷一百七¶
¶

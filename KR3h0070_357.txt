# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:41.206650
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 357
<pb:KR3h0070_WYG_357-1a>¶
　　欽定四庫全書¶
¶
　　六藝之一録卷三百九十九　　錢唐倪濤撰¶
¶
　　厯朝書譜八十九¶
¶
　　明賢墨蹟　啟札¶
¶
　　王雅宜與五嶽札(行草書)¶
¶
　　僕聞溧水無轎可顧今日發舟已江行矣専此奉約幸¶
早命駕侍弟王寵頓首五嶽尊先生執事¶
¶
　　王雅宜與子重札(行草書)¶
¶
<pb:KR3h0070_WYG_357-1b>¶
　　石湖風景頗佳蘆荻漁舠㸃綴秋色足下何不拉徴仲¶
丈過我况菱角雞頭可供也一笑王寵頓首拜子重社¶
兄¶
¶
　　王雅宜嚮者札(草書藍箋)¶
¶
　　嚮者𤣥墓之行知減等官至不曽來相約山水佳勝處¶
每恨吾弟不同遊也尊事竟何如承逺惠多品甚荷多¶
謝令祖隠君山中風景殊佳幾時能至耶懸冀懸冀寵¶
頓首¶
¶
<pb:KR3h0070_WYG_357-2a>¶
　　王雅宜即刻渡江札(草書)¶
¶
　　即刻渡江囊空痴重故不能如命耳奈何奈何此復寵¶
頓首¶
¶
　　張玉溪方塘翁帖(行書藍絲闌雲邊紙本)¶
¶
　　方塘翁便人齎賜執事疏草謬及不才何德以承之况¶
賢俊滿朝日侍寵光何有於山林疎拙孤逺一鄙人哉¶
恐負知愛亦不敢不自守為知己辱也嵗時强半在山¶
入秋稼穫妻孥得飽饘粥明公之惠亦厚矣又何敢有¶
<pb:KR3h0070_WYG_357-2b>¶
他冀便中草草裁謝不能顓人亮原幸甚不具七月十¶
日潮再拜¶
¶
　　都𤣥敬與存禮札(行草書)¶
¶
　　使節道蘇偶以逺出不得一面殊為怏怏所云石鼔文¶
等因與李後主墨竹及他碑帖等物同典其銀頗多一¶
時不能取贖明年夏間欲將鼔文翻刻搨以傳世此亦¶
存禮之志也武氏祠堂畫像僕有其(缺)字刻己及之但¶
急欲秘藏者録本一校對耳雁塔題名乃金薤中不可¶
<pb:KR3h0070_WYG_357-3a>¶
少者如欲留原本乞次第其嵗月名氏急録寄示幸甚¶
幸甚漢度尚魏夫子廟二碑及金薤一冊奉將逺意苦¶
寒惟以道自愛蜡月廿三日穆拜手存禮吏部大人老¶
弟侍右　施子中收碑銀四兩餘二兩納去彼云碑不¶
用原價可索也燈下目昏作字潦草恕之　餘素¶
¶
　　張補之與宫翰帖¶
¶
　　侍生張衮頓首頓首宫翰與槐老先生鄉望秋中東坦¶
至乃承教劄雅念惓惓何以堪之感戢感戢伏讀尊翁¶
<pb:KR3h0070_WYG_357-3b>¶
遺稿琅琅大雅之音實東吳第一名家惜衮小子未之¶
及見也東橋公誌銘足以發揚其傳必矣南畿典試滿¶
擬便歸故里得接言笑何以獨辭此勞有懐欲吐惟空¶
馳想而已飄泊賤資白髮種種迴思昨事真如夢中不¶
盡不盡　石城先生㑹間乞呼賤名上覆十月七日衮¶
再拜　餘素¶
¶
　　楊介夫長小兒札(行書)¶
¶
　　長小兒因食後冒風停滯未消後食生冷過多昨日及¶
<pb:KR3h0070_WYG_357-4a>¶
今日作瀉前後共四五次乞斟酌賜煎劑一服或丸劑¶
一二服區區馬舍弟騎出不及躬造不罪不罪廷和再¶
拜陳大人先生國手　藥金一錢¶
¶
　　許元復去嵗札行草書¶
¶
　　去嵗華札盛情雖嘗具謝然曷以罄報德萬一竊深銘¶
刻而已鶴梁歸時即審起居强勝尊嫂子舍令孫皆清¶
吉為喜諸兄有書見及者鶴梁至淮被刼去竟莫知書¶
中有何願聞者悵怏奈何小弟自去年夏秋患痰火困¶
<pb:KR3h0070_WYG_357-4b>¶
鬱無聊今春復發疥癩日夕爬搔畏出門戸北往之計¶
茫然可嗟將以敝廬付人則家小何所安頓欲貸則無¶
主欲貿則無物雖頗安命如負故人知己之望何小川¶
久不能出方欲勉酬老先生美意强行何期新例適嚴¶
禁革闗文買舟不貲益算不就且作遲局矣篠澳報雖¶
闋久尚又緩於乃兄也屈指故舊時復彫殘若𤣥洲兄¶
以去年三月抵潯州不半載即病淹滯至今春二月十¶
八日捐禄可傷也嗣子隨任尚稚其僕信來四月間纔¶
<pb:KR3h0070_WYG_357-5a>¶
起程水陸南北未定家具粗重封鎖後堂樓庫者其次¶
弟久已窺伺今悉分取所有南宅四官之子名雖立嗣¶
亦不得専所分者十無一二訃音纔至而頃刻已罄然¶
蓋有嫉立嗣者縱横其間乃至於此鶴梁能言之也以¶
𤣥洲之存心制行豈應若是官逋私負多不可言所存¶
大宅計亦難支立嗣者亦虛名耳可悼可憐可悼可憐¶
兄在知厚漫一及之里中諸故舊承念者皆安尤可喜¶
者王𤣥靜以六月十九日寅時側出一子云頗竒偉可¶
<pb:KR3h0070_WYG_357-5b>¶
為履吉有孫之慶衡翁愈健亦見𤣥孫　明冬九十可¶
無詩寄賀耶小弟向年出京伏蒙老嫂以蘭竹便面書¶
女史箴緘賜荆婦荆婦村俗不敢忽易揮展况上有許¶
夫人之稱愚見謂至寶鄭重宜付之得人嘗聞許少華¶
老先生夫人識字解文義因少華公寓京時加惠於僕¶
甚渥遂以此為獻取姓之相符爾公得扇感甚而又夫¶
人之逝遂成一詩逺寄來謝初已答云必録以獻吾兄¶
嫂以見識者自知所重永傳為一佳話也列於别紙願¶
<pb:KR3h0070_WYG_357-6a>¶
一鍳之或有興作一詩寄少華公亦妙此間陜客時有¶
便也左右新有所聞不惜隨筆記示無庸拘文成段為¶
妙中元之日初弟頓首浮邱老長兄先生知厚¶
¶
　　徐伯臣與子元札(行草)¶
¶
　　湖行彌月未得謁弔近因令叔事將謁宜菴先生併可¶
見足下也昨見令叔甚潦倒腰疼脚軟不得行坐其狀¶
可憐足下何不仰勸使得寧家調理以安暮年想其心¶
亦非好外遊者足下圖之尊堂小像已成謹奉去想足¶
<pb:KR3h0070_WYG_357-6b>¶
下日來孝思深切得無傷情否古人以理制情自是至¶
論幸多思之何叔毗近篤疾入死路者再其内人宋氏¶
誓守貞願死夫前使得見心此亦人間大竒事何子道¶
義行於妻子此亦可見因併奉知友生徐獻忠再拜子¶
元孝子足下¶
¶
　　錢君輔承愛帖(行草書)¶
¶
　　侍愛生錢師周頓首拜啟上承愛踰骨肉諄復欵曲非¶
語言所能盡第無似駑劣有孤尊意雖出處之際有不¶
<pb:KR3h0070_WYG_357-7a>¶
在我者每念道懐自是芒背不能帖席耳敗北時誠有¶
小就之意為諸家力阻遂爾改圖縁小道未通姑寓海¶
印寺因勵抵圖再奮强顔與士輩頡頏但恐力委氣屈¶
爾君所托僕再四熟籌乃得良䇿然亦陳於髙明惟髙¶
明圖之舊事去留惟君一決新畬惟謝子可托僕已道¶
意更不勞費惟是首肯如僕計老文自能勾當僕非不¶
欲為犬馬報君自揣非其人則又不敢强力任重以貽¶
有道之羞僕非推避當諒小子拳拳不得已之懐不如¶
<pb:KR3h0070_WYG_357-7b>¶
是不足以為報効之道則能諒僕心曲得出入門下矣¶
南人歸促燈下草草不盡俟四僕回更有細談但四僕¶
乞峻拒不為毫髮所誑則愛僕者多矣至囑至囑季夏¶
望後師周頓首¶
¶
　　何元朗春中東歸札(行草書)¶
¶
　　春中東歸談晤洽日殊快殊快但别後回首更増悵惘¶
耳聞邑中長吏得罪巨室此華亭數百生靈含寃地下¶
實天假之手耳而吾鄕縉紳動輟欲邀長厚之名更無¶
<pb:KR3h0070_WYG_357-8a>¶
有正言以聲其罪者坐視桑梓之民並為魚肉何太無¶
香火之情耶可歎可歎可歎可歎平老數有直氣想必¶
有説也側耳以俟佳報兹小僕歸聊付一耗冬米一担¶
少致逺意唯照入幸甚郡中近事不靳示知至望眷生¶
何良俊頓首紫岡兄長先生大人門下¶
¶
　　何叔皮與長谷札¶
¶
　　良傅頓首長谷兄侍下臨行辱至意勤渠極荷骨肉之¶
情僕自十五日分袂廿一日至丹徒已附徽州胡主事¶
<pb:KR3h0070_WYG_357-8b>¶
舟行矣一入風塵殊便鞅掌始知烟霞為真相邱壑為¶
仙區也承惠佳篇實領至教必不沈溺以負初心使淮¶
南招隠徒勤而北山移文復作也城南新社已結清縁¶
尚賴足下綜理其事以俟僕南歸耳前與議僕奉貞孝¶
君事此區區畢志死亦異議者承足下亦謂為當理僕¶
特不能負貞孝於幽冥耳如欲沽名有如此日但恐家¶
父兒女情多僕去後將有别議僕歸必不能奉命者老¶
兄托在骨肉煩一東下細議此事已承見許敢此復申¶
<pb:KR3h0070_WYG_357-9a>¶
幸不負遥望故鄉不勝戀戀水東西谷臨行促不及走¶
别相見煩一道意良傅頓首再拜(闕數字)不盡言言不盡¶
意¶
¶
　　陳白陽與東浦札(行草書藍牋)¶
¶
　　適朱生來接執事廿八日書展誦之餘足見親愛昨日¶
小孫周嵗城中無一字及老夫不知乃屈執事失陪惶¶
恐曽有俚鄙四句寄我小孫想發一笑過矣乗便草草¶
比為塵土作癢洗浴作㣲疾未得參候怏怏餘容面悉¶
<pb:KR3h0070_WYG_357-9b>¶
不具旦晩將束裝為城居計已經宅後當一揖而去也¶
十月二日淳頓首東浦尊契兄親家執事　聞朱生云¶
昆玉皆要香橙樹當如命須早來也¶
¶
　　陳白陽月餘札(行草書)¶
¶
　　月餘不奉面馳情昨過大姚見希徴弟知貴體違和殊¶
驚駭兹遣童子奉疾想當勿樂若已康勝幸即就便舟¶
一來有事在此傍皇不能果決須君來定奪倘未安亦¶
不敢强也伏乞裁照萬萬十八日道復頓首野朴契厚¶
<pb:KR3h0070_WYG_357-10a>¶
先生執事　餘空¶
¶
　　陳白陽秋來札¶
¶
　　秋來忽忽渴欲一見無縁也朱生向造宅已嘗道尊意¶
蓋已領之矣涼篷一節多承費心但遣匠人為規畫則¶
又過厚矣恐不當如此但得假小杉木數莖足矣旦晩¶
尚令朱生詣前耳金氏作弔近已行矣若必欲奉陪所¶
不辭也餘容面謝蕩事如此蹭蹬則我之行計又未可¶
必行止非人所能有弗信矣一笑一笑非吾兄介意更¶
<pb:KR3h0070_WYG_357-10b>¶
仰之於何人耶子齡舍姪在宅否相見當道此情不具¶
七月望日淳頓首東浦尊親家先生契兄¶
¶
　　陳白陽閒事札¶
¶
　　僕近以閒事到松陵返掉時經宅前願一登拜計南行¶
未還中止兹得手教知尚未發始覺㑹晤之不偶為之¶
悵然老太夫人何恙今既佳慰慰僕行固未就而棲止¶
亦未安欲結一巢以蔽弱雛而後長往而百無一備奈¶
何奈何承謂塵坌不入戸文墨日相親正未然耳負媿¶
<pb:KR3h0070_WYG_357-11a>¶
負媿聞行期在十五乗此佳節汎汎於江月之下直欲¶
登仙也欣羨東浦圖奉上細閱殊不佳玉池圖當辦還¶
僕欲附一事於南明後日或面&KR0548;也不具十一日淳頓¶
首東浦尊契丈親家先生　向辱賜未謝尚容¶
¶
　　馮子仁與孫内翰札(行書)¶
¶
　　髙才博學如黄山谷尚云讀禮記月令篇然後能解子¶
美過時如發口句恩顧毅齋何能為役而敢妄肆詆訶¶
此所以不能贊一言也恕責恕責愚意硃筆前㸃四字¶
<pb:KR3h0070_WYG_357-11b>¶
後直一句皆決不可去者不知於尊意如何耳使回草¶
草奉復不宣備内翰孫年丈先生執事　女帶一束連¶
匣付去人糖霜之拜感感恩又拜¶
¶
　　口用與罄室札(行書)¶
¶
　　屢辱手教仰荷拳拳非鄙人所敢當也髙陽書中言兄¶
有書未至想有待耶篔谷數蒙惠顧區區㣲以尊意諷¶
之久不為此矣近時亦稍及之但不似曩時之甚耳公¶
事之暇輒留心古董此中頗有所得入多出少亦足喜¶
<pb:KR3h0070_WYG_357-12a>¶
也聞令郎長成學業大進復得良士為甥舅畢姻想在¶
邇耶區區碌碌如昨惟懐抱甚適貧賤憂戚之事舉不¶
足以動其心所以目疾雖不減亦不増所托求石屋明¶
目方乞即致之真大惠也隆池正齋俱赴軍門之招建¶
功立業得此機㑹吾輩株守殊為可笑毛石壁在此以¶
詩酒自娛甚為儕類敬重此亦壯遊之助區區荷其雅¶
愛尤深故漫及之章美鐵筆甚精篔谷頗得其力三橋¶
在此三公而下無不倒屣迎之且古玩山積資斧日増¶
<pb:KR3h0070_WYG_357-12b>¶
今嵗准得嘉禾之選矣陸𤣥洲之恙想已平復暇中不¶
惜示慰龍門海洲聞日夕聚首遥想髙興數數飛夢虎¶
邱石湖之間而探囊羞澁不能長往奈何奈何𤣥洲書¶
至適在西内拾紙作此不能一一用頓首再拜上罄室¶
老先生大人閣下¶
¶
　　口修與罄室札¶
¶
　　向晩奉期不能踐約即刻有河豚屈過共享不敢負盟¶
耳幸移玉萬萬采生望帶來有小事一勞也舍甥扇想¶
<pb:KR3h0070_WYG_357-13a>¶
辱揮染并希袖過極感極感五日修頓首頓首罄室契¶
兄先生文侍　兼有要言面陳明日去領三山翁之命¶
恐席間道及何以應之耳修又言　餘¶
¶
　　王龍溪與石山札(行草書)¶
¶
　　侍弟王畿頓首拜石山老兄丈先生道宗下昨偕尚莘¶
出西水深期得與兄再會悉取請益不意乃舍我而去¶
豈勝悵然豈勝悵然領尊惠煩轉尊翁東園老先生吾¶
兄功夫大段已知得力但一念超脱處若猶欠勇未免¶
<pb:KR3h0070_WYG_357-13b>¶
以因循為自然恐後之視今或猶今之視昔年與時馳¶
意與嵗邁不可不發深省耳弟别去不敢負知愛秋仲¶
之約千萬弗渝价返附謝不盡所言笋芽一裹附老嫂¶
(見弟婦意)五月望日畿再拜　苧村翁物故吾道之傷¶
¶
　　王龍淵昨者登堂札(行草書)¶
¶
　　昨者登堂弔哭無淚可揮自謂海内相知如令尊者有¶
幾百凡未盡之者皆屬於賢契大槩賢契繼述之大在¶
於學問一事其間親友交承務在從厚益光尊翁盛德¶
<pb:KR3h0070_WYG_357-14a>¶
所問西湖令叔祖之事可悉憑令師體仁裁處毋使破¶
漏中間即未能直遂不須屑屑與園翁令祖知之以全¶
彼此之情方為善繼善述耳昨因同伴相絆不及候面¶
一盡此懐殊怏怏尊翁襄事時或俟過此時定期入晤¶
慰此耿耿使至承書惠拜領草草奉復以謝不盡心期¶
通家生王畿再拜道卿春元大孝　方先生多托致謝¶
所惠例不敢受幸照存又言¶
¶
　　王弇州與白川札(行書)¶
¶
<pb:KR3h0070_WYG_357-14b>¶
　　年侍生王世貞頓首拜大台柱白川翁老年兄先生大¶
人鈞座下弟自東土獲奉顔色於今十改嵗矣伏惟吾¶
丈以不世之才膺殊特之簡撫有東周入衛三輔旂常¶
是勒鼎鉉非遥甚休甚休弟今春匍匐北上為先君子¶
白見寃狀躑躅都門之外半嵗而始獲昭雪歸𦵏之後¶
長奉洒掃兼理漁樵於小人之分已足他非所計也忠¶
菴兄盛德長者亦有疆塲之累今聞行勘以吾丈為之¶
代當無復他虞矣兹因舍親俞生行便聊附起居之敬¶
<pb:KR3h0070_WYG_357-15a>¶
俞乃文學仲蔚子仲蔚名重吳中與弟契分非常此生¶
欲畢姻於大同一幕僚不能自達欲求吾丈為給力出¶
闗仍得導騎䕶至彼地窮途之感不在此生而在弟矣¶
手記潦草不恭統惟台亮祁寒北土猶甚惟冀為道自¶
玉以膺大眷不宣季冬朔世貞弟頓首再拜¶
¶
　　王弇州與仲蔚八札(行書)¶
¶
　　廿五日次河間友生王世貞頓首啟仲蔚尊兄足下春¶
時附一詩及書知當達也賊益深無復下理貴人悉海¶
<pb:KR3h0070_WYG_357-15b>¶
内兵攻之吾恐遂一擲耳仲蔚佳士顱肉作青精氣何¶
可著賊手吾力不能挽夢寐仙仙耳仲蔚知吳明卿謫¶
耶坐以談文章故當事者幾一網盡然謂僕乃其魁焉¶
所深恨僕則以左右死者常自厭恨業障不自割斷借¶
人了之明嵗夏初可長得奉仲蔚也日坐樊籠&KR1018;諜滿¶
案作生平所無態苦甚苦甚武當笋風格領袖篔簹昨¶
過焦副使者雜油及蒜烹之一見欲嘔不覺匿笑此笋¶
亦當遂笑吾也人去便聊以問仲蔚　佳集頗已徴梓¶
<pb:KR3h0070_WYG_357-16a>¶
人第急須管仲長公子贊耳足下不作管贊殊未解所¶
以新詩亦便寄來併刻之徐子與行部吳中首當下榻¶
仲蔚也貞又拜¶
¶
　　昨承示徐子與誄適有客不能作答侵晨讀之詳婉懇¶
篤令人神傷蓋不獨其辭之宏麗也近舍弟所寄分書¶
已至後有増定一二條旬日内亦須遣人入霅故不復¶
寄音墓碑成足下亦不必親行但倣百衲碑例量其大¶
小雙鈎廓填入石可也冗次不一一世貞頓首啟仲蔚¶
<pb:KR3h0070_WYG_357-16b>¶
尊兄大雅足下¶
¶
　　連日苦瘡瘍爬搔甫畢呻吟繼之以故不獲候訊更辱¶
雅貺先及慰藉勤拳感甚感甚僕之此補甚乖夙懐得¶
遂初服快不可言所少恨者家無聲色之奉園池酒食¶
皆與客共而為人生排作韓熈載以此不能&KR0111;言耳談¶
及子與便令人酸鼻俟櫬歸即當有苕上之行當約足¶
下同往也舍弟遷江西臬副想所欲聞者餘不一友弟¶
王世貞頓首復仲蔚老兄先生詞伯足下¶
¶
<pb:KR3h0070_WYG_357-17a>¶
　　隂符經信是趙得意筆雖小有刮損不妨白璧已令休¶
承公瑕作跋更須兄數法語前有佳紙書之可也外紙¶
三條求以八分書欲刻之紫檀匣并希即付去力圓覺¶
經六卷可揮灑否勿謂姚麟迫欲坡書換羊也世貞頓¶
首仲蔚老長兄大雅¶
¶
　　前得敎知苦利未平昨見王明佐道病狀甚悉今夏暑¶
濕不時脾家積食飲之毒得秋氣輒發宜絶滋味時以¶
白粥補之香連丸類恐太峻或非髙年所宜也僕此飲¶
<pb:KR3h0070_WYG_357-17b>¶
啖如昨體中亦無苦似得絶欲之力聊以附聞不一世¶
貞頓首仲蔚老兄大雅左右¶
¶
　　得書知子與兇問詢之使者得其詳必不妄矣嗣息竟¶
絶二千里旅櫬人理&KR0429;酷能不痛傷若僕何足言縱彼¶
中狂吠不勝病疏已上決不岀矣且念子與乃爾中年¶
以後人何可逺出歸老弇州園與足下時相聞足矣足¶
矣餘不次世貞頓首復仲蔚尊兄大雅足下¶
¶
　　昨復勞神染翰結法古雅之甚明當致之第恐此老見¶
<pb:KR3h0070_WYG_357-18a>¶
姜沈慣不便識耳所喻松雪隂符經筆甚佳但跋尾名¶
姓及收藏前印俱為俗子刮壊而後少六十九字又無¶
佳跋勉以十金酬之想它人不復爾也足下以為何如¶
將來正須足下大加賞鑒耳餘不具世貞頓首復仲蔚¶
尊兄大雅足下¶
¶
　　王敬美與仲蔚札(行書)¶
¶
　　得書欣若面談適早得京報知家兄南都之謗不入與¶
王龍池俱無恙此誠為世道慶不但僕家事也唯虛江¶
<pb:KR3h0070_WYG_357-18b>¶
兄在罷軟之列差為不樂耳愚兄弟素寡宦情今著此¶
箭誼無復岀公論既明進退自由此於勒歸霄壤矣知¶
足下憂喜當同故不憚詳述也僕書尺牘雖小佳較梓¶
匠政得勝耳為家兄所强乃作班定逺窮時態可為一¶
噱得袠可有十二三其意在博採與足下務精之意别¶
欲稱雅語即古人尚多不滿人意者况唐宋暨時人耶¶
春日正佳兩園梅花盛發念足下不得共握麈其間有¶
興能買舟一到否即日世懋稽顙復仲蔚徴君先生大¶
<pb:KR3h0070_WYG_357-19a>¶
雅足下¶
¶
　　陸平泉龍潭閣札(行書)¶
¶
　　龍潭閣中慿髙外望黄雲徧野秋色可餐擬約來日偕¶
往一舒眺也此啟眷生陸樹聲頓首拜¶
¶
　　錢緒山舟過札(草書)¶
¶
　　德洪頓首啟昨舟過貴鄉聞執事村居路逺且洪為廣¶
行期迫城中諸相知俱不通及用是懐歉書院聞林秀¶
水建制以龍渚可賀可賀劉龍陽天真經度頗悴心力¶
<pb:KR3h0070_WYG_357-19b>¶
王禎一議得時便於事或有所濟然必得權借有力乃¶
可恃耳非執事任之將誰責之龍陽書來執事必有復¶
也毛梅庄洪亦附去一簡矣行次匆匆布此草草不盡¶
所請侍弟錢德洪頓首拜石山沈大人先生道契丈¶
貴鄉諸同志均乞致謝幸幸初八日具　餘¶
¶
　　莫雲卿與劉生手簡¶
¶
　　昨夜坐偶得佳興寫小行書一紙頗有前人法度目中¶
無知書者第可與足下相賞耳今奉去以償久負行書¶
<pb:KR3h0070_WYG_357-20a>¶
欲令運筆不暫留滯痛去俗病自能合作學古本聖教¶
序不如學新本蘭亭此語大有㑹心也褚河南筆趣絶¶
羣離類枯樹賦新絶竒古便與二王抗行願足下留意¶
焉習舉業倦時不妨游藝此道此道若大成縱横一時¶
可令青紫奪氣¶
¶
　　項子瞻與三弟六札(行草書)¶
¶
　　心靜養客中豈真為惡耶贈行詩新年須成冊寄去張¶
王屋嵗暮旅泊無所事亦是為貧驅使向日豪縱竟成¶
<pb:KR3h0070_WYG_357-20b>¶
春夢而反奔走干謁何哉昨雪頗有佳興恨嵗例俗態¶
累人不能有㑹細糖一盒乾腊四肘遣意淇再拜三弟¶
¶
　　二官往杭何日還老灶從行否屠尚書房子賣成陸¶
堂此近為異聞錢海石復報書閒中來看一笑¶
¶
　　六朝詩遣還俗輩無可與語且向蘭藉間求良友也病¶
中不敢抽思無所製作俟晴要仰觀來發一竒興淇拜¶
三弟¶
¶
　　纔到家阻雨峽石二宿但不如雪耳應山在此即來一¶
<pb:KR3h0070_WYG_357-21a>¶
談想連日雨孤懐亦不暢且共笑㖸淇拜三弟¶
¶
　　今日頗涼爽新竹清隂良可憩談下午相期一過欲要¶
仰觀恐妨下帷未必肯來虛意不若止也六朝詩十帙¶
遣歸共前廿帙折處宜以朱㸃如未録勿即伸展亦數¶
日之勞也淇拜三弟¶
¶
　　晴霽則苦蒸熱涼爽則苦風雨適意時豈得多耶纔自¶
鄉還劉鼻去未過一清談何如六朝詩看畢初興欲手¶
録目昏竟嬾恐成虛想耳得善書者了此亦嘉事也淇¶
<pb:KR3h0070_WYG_357-21b>¶
拜三弟¶
¶
　　香餅二十不能多惡况兼之隂寒天道人事無一而可¶
獨坐則無聊披帙則惘然欲行無地欲語無人何以排¶
此伊鬱淇白三弟¶
¶
　　項子瞻施事札(行草書)¶
¶
　　施事昨已供上杭有日矣湖山春色當有待也因而得¶
賞俗累豈真俗哉昨暖南圃稍動此意今又隂寒矣良¶
辰誠難所遇皆俗陋不可堪處無可共一言者况相契¶
<pb:KR3h0070_WYG_357-22a>¶
分者哉唯尚友於簡編嬰情於耕植耳閒過園一坐少¶
息勞擾淇拜¶
¶
　　項子瞻蘭蕋帖(行草書)¶
¶
　　姚士成蘭蕊蓄得甚少以今計之豈止五分一錢耶用¶
之當愛重此不足與不知者道也惜哉士成花較昨更¶
精神因狂颷已有先零者矣榮盛何可久先來烹茶淇¶
拜¶
¶
　　項子瞻惠泉札(行書)¶
¶
<pb:KR3h0070_WYG_357-22b>¶
　　惠泉一罈専力遣貯餘俟袖茗過院共相品試直須舌¶
根上討岀本來無味主公方許入曹溪一𣲖項元淇饒¶
舌定湖慧空二上人¶
¶
　　項子瞻與定湖札(行書)¶
¶
　　適從吳門還為得趙文敏簡中峰帖一冊此書學人不¶
可無者特此奉具山谷云字中有筆如禪句中有眼須¶
一毫頭上下工夫始得餘留面賦淇草拜定湖法座¶
¶
　　項又新欲坐花前札(行書)¶
¶
<pb:KR3h0070_WYG_357-23a>¶
　　極欲坐花前領清話偶以冒寒而止專此辭謝暇刻當¶
久坐髙齋不虛兄念也諒之諒之制教下弟德新稽顙¶
¶
　　邢子愿雲破句帖并柬¶
¶
　　雲破月駃舟行岸移秦公厥有深指乞作中露一聯¶
𦂳切語如此意如何侗頓首¶
¶
　　邢子愿與昭甫札¶
¶
　　上賔過此不能具酒貲殊愧殊愧今以一扇易得青錢¶
百文足下持至市上壚頭試與許孟輿共醉也昭甫年¶
<pb:KR3h0070_WYG_357-23b>¶
家兄侗頓首¶
¶
　　李卓吾客冬札(小楷書)¶
¶
　　客冬賜俸本為刻書而書藁未定將俸蓋成藥師佛殿¶
一所朔望律僧數輩持誦藥師真經以為諸丈念福亦¶
不虛也兹正油漆得來賜即告成矣并以附謝李氏四¶
書一冊附此請教近况如此亦可知清福之不易受也¶
餘具訒菴書中不敢多及四月廿七日贄生頓首　餘¶
敬¶
¶
<pb:KR3h0070_WYG_357-24a>¶
　　顧同知與後朋札草書¶
¶
　　往嵗拙作偶見此紙録一過呈上請教昨小啟請訂一¶
日少展夙念至望至望衰朽平生所酷好者琴耳嘗刻¶
譜以傳近欲諸兄之髙才雅致者得跋數語以彰區區¶
一時好尚在此而不在彼如兄超凡頴拔髙出流俗萬¶
萬者可吝此數語以垂愛於不朽耶感刻感刻何如何¶
如北游仙舟發興未為晩也草草右啟大元後朋契兄¶
先生契我眷生顧應陽頓首拜¶
¶
<pb:KR3h0070_WYG_357-24b>¶
　　唐元徴與公覲札(小行書)¶
¶
　　别後見邸報知翼菴兄已請告矣凡詮部請告者䟽一¶
下即行例無覆也弟以為書可無作昨舍甥道殷丈意¶
謂仍須備一書正與來教同頃當即修一椷附之豈敢¶
誤也弟病體殊不堪不止雨况淒其耳奈何公覲老年¶
丈侍史文獻弟頓首¶
¶
　　錢稚文别來札(行書)¶
¶
　　别來想姑娘起居康勝骨肉尊親此時更無多人不能¶
<pb:KR3h0070_WYG_357-25a>¶
不懸懸也弟近來所業何事古人士農工商各居一業¶
村教雖清苦若修業有恒猶勝浮游奔走耳代儀四金¶
致姑娘充茶果之需轉呈是望諸不一一表兄龍錫頓¶
首¶
¶
　　徐子先壎吹蘿附札¶
¶
　　本以壎吹幸從蘿附春月小兒書來伏蒙老親家附從¶
所請弟與荆人俱不勝感戢弟閏月岀都蹔駐津門擬¶
在望前後解維行矣去國之身不能躬陳謝悃欲遣一¶
<pb:KR3h0070_WYG_357-25b>¶
介為未見小兒報言未敢造次乃辱台劄先頒且隆儀¶
優渥既感以愧無能為心小兒書中屢言貧家無以為¶
禮乃蒙老親家垂神優厚尤為不安耳(缺)　之初識者¶
知有今日即弟通籍之初為當事者陳説亦言當有今¶
日所以自棄於日月之側嘵嘵多口冀萬一之用乃古¶
來必然之畫多待禍亂數年而後用第欲以一人之力¶
欲弭濫觴而遏滔天想造物者或未之許也老親家初¶
至遽值此念無事任於時稍遷附近何害耶西山中齋¶
<pb:KR3h0070_WYG_357-26a>¶
堂一路多有深巖幽谷良田廣宅清泉茂樹可以避世¶
昨嵗頗為都人所物色天氣清和老親家或於彼中覔¶
一佳處甚善萬萬不宜岀東南來也或房山淶水易州¶
亦有佳山水處可處耳厚賜借將芹意伏惟鑒存容日¶
專陳微悃不莊不悉弟光啟又頓首上¶
¶
　　徐子先夏初札(小行書)¶
¶
　　夏初一書寄還不知小兒曽展送未也郡幕黄公祖復¶
得老親家手書兼拜珍穀之賜且媿且感迄今行矣度¶
<pb:KR3h0070_WYG_357-26b>¶
抵家時正秋風扶搖鵬摶九萬里之日也弟既未能亟¶
歸計猶得把臂長安道中耳時局日新甚至典試諸公¶
久未奉俞計入場期日未免易常期矣他事盡然未知¶
究竟若何奈何哉感時觸事憂結良深胸中亦有郇謨¶
字抑鬱當誰告語唯待來兹言返初服則已耳知究竟¶
何如有便乞一相聞尊价北來不唯有慢兼復勞其管¶
顧極不能安拙刻農遺前三叔太欲刻弟以乗便自刻¶
之今恐郡中欲翻刻則尚有増定乞一徐之當寄回也¶
<pb:KR3h0070_WYG_357-27a>¶
使還率此附謝老太翁三叔太乞叱名致意諸容嗣展¶
不盡陽月十四日弟光啓又頓　沖¶
¶
　　徐子先自笑札(小行書烏絲闌箋)¶
¶
　　竊嘗自笑且自恨世間之闒茸未有過於弟者也而年¶
來尤甚應酬之書堆案盈几必使人敦迫至再至三即¶
黽勉作答稍無人來剥啄即日復一日乃至遷延嵗月¶
耳遷延既乆愧負既積更難伸紙如書生賴學愈久愈¶
怖也即如老親家瀕行雅愛超踰常格入都已來再承¶
<pb:KR3h0070_WYG_357-27b>¶
手翰申以重貺然自張年兄使者却還爾時一失便日¶
延一日以至於今所以然者嵇叔夜只是一懶而弟又¶
益之病與冗焉夙昔多疾疢至今始衰更非疇昔昨嵗¶
偶以多言之故謬用厯法見推初意亦知其難苐此事¶
三百年來無人講究如偶有所見而復爾推委似非古¶
人進不隠賢之義是故有相諮問者不敢不竭盡底裏¶
自後又不得不向此中一研究而精力未及又無佐史¶
可分益令萬事都廢自惟欲遂以此畢力并應酬文墨¶
<pb:KR3h0070_WYG_357-28a>¶
一切迸除矣何者今世作文集至百千萬言者非乏而¶
為我所為者無一有厯雖無切于用未必更無用于今¶
之詩文也况弟輩所為厯筭之學漸次推廣更有百千¶
有用之學出焉如今嵗偶爾講求數種用水之法試一¶
為之頗覺于民事為便今為二三相知所迫已付梓人¶
尚未及卒業請教耳小兒處有一稿亦略曉其法尚未¶
能全諳也此等事非老親家夙昔同志豈敢發此狂僭¶
之言乎萬惟秘之弟年來百端俱廢者大半為此事所¶
<pb:KR3h0070_WYG_357-28b>¶
奪然此事畢竟浩𣺌非有同志同業數輩益以書佐未¶
易得了弟姑為所得為以竢其人如老親家暨三太翁¶
則所日夜冀望北來者也料今秋必奮圖南之翮秋冬¶
之交可得握手道故矣¶
¶
　　薛明益與少室札¶
¶
　　疏先生搜羅丘索吳人士罔不仰之區區岳事必且一¶
網無遺者一半云云方以為先生非秘即謙言耳乃復¶
固讓如此耶苐言之恐無信者蒙扇頭細楷精絶目力¶
<pb:KR3h0070_WYG_357-29a>¶
如童令人歎服尚有所求總容懷報承發桯史雖不詳¶
岳事然不可不卒業今日為武司農見召明日塾師到¶
館皆不能對案計望左右可歸趙矣弟既蒙雅愛尚須¶
沐浴願封談岳祗以魯鈍善忘必求不憚煩勞再檢祠¶
録一覽不啻以金鎞濟矇叟也功德豈可量哉敢此申¶
懇幸惟慨諾不具教下薛明益頓首大宗工少室先生¶
足下　綱鑑恐未悉故瑣瑣如此伏冀原亮¶
¶
　　口正志片言期許帖(行書朱絲闌紙本)¶
¶
<pb:KR3h0070_WYG_357-29b>¶
　　足下猥以好者之口信一不識面目之人片言期許遂¶
欲定為白首之交俯仰今古良足矜詫然亦以不得見¶
足下為憾固知造物者忌之要自有合并時耳弟廬棲¶
三載塞兌守雌自分名不掛通人之籍矣頃荷主恩移¶
擢理官疏腸褊性動與世忤豈若婆娑山巖優游載籍¶
可藉以無咎無譽而二三君子諭以大義督之就道勉¶
欲於此月中旬渡江泛彭蠡矣此行倘挹九華匡廬之¶
勝其恨不得與足下同遊更當何如聲逺寓荆溪未有¶
<pb:KR3h0070_WYG_357-30a>¶
合者獨謬辱奬借時時把臂論心此推足下愛不淺宗¶
逺境與行合亦不多得識足下在吳生之先尤其竒遘¶
也海公别去即世外人無兒女子態亦有依依不忍舍¶
者然弟不久當作還山計與二三知己結社以老耳匆¶
冗中草率據案佈候扇頭一律聊伸積懐殊不足以酬¶
珠玉也諸惟神照不盡瞻馳弟正志九頓首　左乏¶
¶
　　黄銅山(道周)與蔣八公札四則¶
¶
　　八公閣下知垂念之至凡可以開天心起月骨者閣下¶
<pb:KR3h0070_WYG_357-30b>¶
必念之熟矣秦絃以黄絹解辜嘉留以索菓脱網周肉¶
非黄羊命隨野鹿㣲閣下誰復生我者叔向有言能救¶
我者唯祁大夫耳綸扉天上誰傳羊舌之言生平孤挺¶
枝葉無隂死生區區己委之命必使聖主不失其仁貞¶
士不傷其身亦君子之所厪閔也六月二十日南昌字¶
已墜黒海不問慈航然猶白日清晝也乃云某以三百¶
金買涂某又云某受石帆百金如此鬼夢誰為受者即¶
如一僕柴敬十月始來而坐送潤山書擬徒悠悠蒼天¶
<pb:KR3h0070_WYG_357-31a>¶
此何人乎欲岀一疏到底不敢詩云匪言不能胡斯畏¶
忌正如昔人所云不過使後人惜之耳徐蓼老儻晤亦¶
幸商之講學結社業已自認罪過至如送禮求薦餽金¶
求救人類中寧有此理昔子瞻不辯蘇朱晦翁不辯祠¶
魔正叔亦唯唯受罪今即不敢辯今寧無有心眸人相¶
痛惜者東翁撰文蚤晩面閣亦幸及蚤商之遲爰書成¶
無及矣草草仰付一笑¶
¶
　　紬繹時習不愠之誨切實受用然去住未定下手跕脚¶
<pb:KR3h0070_WYG_357-31b>¶
了無是處前為易象正完之已久而同人借鈔踰月未¶
畢未有以請教者獄市中賣朝冠亦徒為人駭歎耳更¶
十日當追還以乞鑒定近見報纔知禁旅事動聖念此¶
均在戊寅四月叩頭力争者也惜天聽之逺耳大司寇¶
此又請告則疏未得上雖求極邊安可得乎寫孝經已¶
過五十部意亦稍倦别欲起草又苦無書每想一事瞠¶
目長歎而已尊翁資如何可受今藉孝經二本導還之¶
(闕)　事都不復知如督撫俱在則尚可收拾終是抛棄¶
<pb:KR3h0070_WYG_357-32a>¶
不得自武陵議棄義州來寧錦已不能獨存惜前疏之¶
躭閣也從祀疏岀年閣手中亦是聖賢靈慧然非罪人¶
所當聞耳紅毫筆號調元者再給二枝則事濟矣餘惟¶
謝謝不悉¶
¶
　　井底望星辰率率書今文六十五本意倦甚乃取少時¶
定本書之又二十五本如鐵皂莢之破香氣也此事紅¶
疏甚詳不宜更定然自唐人而下異論間興先儒亦疑¶
其闕誤近㑹稽虞本及中州吕本吾鄉𤣥子刻皆依國¶
<pb:KR3h0070_WYG_357-32b>¶
學所頒石臺耳此中無書不復記憶驟書定本恐滋唇¶
舌有乖艱貞之義今已不書矣願台翁為掩其疵也今¶
文皆散去唯定本在一二吾輩處想省諸煩喙得教甚¶
感感也諸聽蒼穹不敢復云賜炭已領悉前蛋粟幸都¶
拜惠但岀入未便多間二日鳴謝為遲悉覆蓋之有左¶
傳幸覔一部查對數日也聞亨老異信未審果否竟寂¶
寂亦異事也¶
¶
　　周廷鑨張壽孫二跋見前¶
¶
<pb:KR3h0070_WYG_357-33a>¶
　　釋彞簡佳偈帖(行書)¶
¶
　　彞簡再拜報恩僕至承佳偈和章見寄讀之其於髙妙¶
處深知徑山家法得不寂寥甚慰甚慰然龍河熱鐵輪¶
若非老漢也難當此一笑一笑但老病之軀致賢弟有¶
寒暑之念衣衾逺及不勝愧感鶴林青鞵報恩茶壺卧¶
褥等物同至一日之間得整舊儀何以當此相見時就¶
出此簡致謝幸甚天禧方丈亦為助喜囑筆申意不一¶
一彞簡再拜復甘露堂上和尚法弟五月十六日¶
<pb:KR3h0070_WYG_357-33b>¶
¶
¶
¶
¶
¶
¶
¶
¶
　　六藝之一録巻三百九十九¶
¶

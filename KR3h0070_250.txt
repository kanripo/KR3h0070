# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.695426
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 250
<pb:KR3h0070_WYG_250-1a>¶
　　欽定四庫全書¶
¶
　　六藝之一録卷二百九十二　　錢唐倪濤撰¶
¶
　　歴朝書論¶
¶
　　金壺記卷下¶
¶
　　萬計　唐鍾紹京曰十七帖草書是右軍真跡貞觀中¶
裴業進上太宗詔能搨書僧智辨摹之上賜辨一本¶
令使行於世辨没僧曇昉得之未嘗輕示於人予知¶
之切就昉求出於萬計數年方獲太宗以草書卷首¶
<pb:KR3h0070_WYG_250-1b>¶
有十七日以此為十七帖名¶
¶
　　雙絶　天后詔殷仲容題資聖寺額王知敬清禪寺額¶
當時謂之雙絶¶
¶
　　碎玉　唐王知敬書如碎玉殘金焉¶
¶
　　薛魏　唐魏叔瑜字思瑾善草𨽻書嘗以筆意傳次子¶
華及甥薛稷世稱前有虞褚後有薛魏¶
¶
　　三嵗　唐元希聲年三嵗善草𨽻書客有聞而試之公¶
援毫立就動有楷則當時稱為神童焉¶
¶
<pb:KR3h0070_WYG_250-2a>¶
　　四子　懐瓘曰昔文皇帝好書有詔賞虞世南同時有¶
歐陽詢褚遂良陸柬之皆逸氣飄聲唯四子而已¶
¶
　　抜茅　懐瓘曰草書狀抜茅連茹上下不㫁耳¶
¶
　　北面　唐杜審言字必簡善五言詩工書翰嘗謂人曰¶
吾篇章合得屈宋作衙官吾書跡合得王羲之北面¶
耳¶
¶
　　竒古　唐李漢黄公記曰絳州道士觀有碧落天尊像¶
者琢石為之其背篆書六百三十九字文是永隆中¶
<pb:KR3h0070_WYG_250-2b>¶
孝子李譔為妣建也蹤跡竒古妙絶世傳¶
¶
　　外物　唐明皇諱隆基親書西嶽碑文刺史徐知仁上¶
言曰親迃綵筆冩在香牋隨手生姿入神變態勢如¶
飛動妙絶古今諒得自然豈因外物¶
¶
　　真跡　開元六年命整理御府古今攻書鍾王等真跡¶
得一千五百一十卷¶
¶
　　書石　唐張廷珪工分楷李邕凢撰碑文必請廷珪書¶
之¶
¶
<pb:KR3h0070_WYG_250-3a>¶
　　論筆　唐王維字摩詰弟縉字夏卿二公名望首冠一¶
時時議云論詩則王維崔顥論筆則王縉李邕祖詠¶
張説不得與焉¶
¶
　　狂客　賀知章字維摩自號四明狂客¶
¶
　　或三百言或五百言詩筆唯命報云十紙紙盡語亦¶
盡二十紙三十紙紙盡語亦盡忽有好處與造化爭¶
功非人力所可到也¶
¶
　　牋翰　知章書好事者惜其牋翰每紙不過數十字亦¶
<pb:KR3h0070_WYG_250-3b>¶
共傳而寳之¶
¶
　　鳥飛　知章嘗與張旭㳺於人間凢見人家㕔館好墻¶
壁及屏障忽忘機興發落筆數行如蟲篆鳥飛雖古¶
之張索不如也然旭過於知章焉¶
¶
　　精翰　徐浩字季海唐明皇肅宗時皆以精翰寵遇罕¶
與為比¶
¶
　　秋蛇　太宗謂梁蕭子雲書無丈夫之氣行行若縈春¶
蚓字字如綰秋蛇¶
¶
<pb:KR3h0070_WYG_250-4a>¶
　　烜赫　十七帖長一丈二尺即貞觀中内本也凢一百¶
七行九百四十三字是烜赫著名帖也¶
¶
　　書錢　唐歐陽詢書開元通寳錢合八分篆𨽻三體其¶
字當時稱工¶
¶
　　不寐　歐陽詢因見右軍教獻之書指歸圖一本以三¶
百縑購之而歸賞玩經月喜而不寐焉¶
¶
　　勁險　歐陽詢筆力勁險為一時之絶人得尺牘為楷¶
範焉¶
¶
<pb:KR3h0070_WYG_250-4b>¶
　　奴書　歐陽詢曰學而不變謂之奴書¶
¶
　　卧觀　歐陽詢因見道傍索靖碑初唾之而去後復來¶
觀玩無已於是鋪氊卧其下觀三日方去¶
¶
　　武庫　歐陽詢書如武庫之森森然髙麗國甚重其書¶
遣求之髙祖嘗歎曰不意詢之書名逺播蠻夷也¶
¶
　　如意　歐陽詢書不擇紙筆皆能如意¶
¶
　　剛柔　唐張懐瓘論歐虞書虞則内含剛柔歐則外露¶
筋骨君子藏器而以虞書為優¶
¶
<pb:KR3h0070_WYG_250-5a>¶
　　力敵　張懐瓘曰歐之與虞可謂氣均而力敵亦猶韓¶
盧追東郭之㕙也¶
¶
　　竹箭　虞世南字伯施書如東南竹箭之美¶
¶
　　一絶　虞世南太宗稱有五絶詩翰居其一焉又宋令¶
文有三絶書居其一焉¶
¶
　　吞筆　虞世南曰余昔夢吞筆後夢張芝指為一道字¶
方悟其書也¶
¶
　　蟲書　虞世南曰謂行書如蟲網絡壁勁而復虚耳¶
¶
<pb:KR3h0070_WYG_250-5b>¶
　　若綸　虞世南曰凢書若輪之蟻行而不㫁¶
¶
　　㳺絲　虞世南曰凢行書如空中㳺絲㫁而復續¶
¶
　　妍捷　唐裴行儉字守約嘗謂人曰褚遂良非精筆佳¶
墨未嘗輒書不擇筆墨而妍捷者余及世南耳¶
¶
　　妍力　唐許圉師曰魏晉已後唯稱二王然逸少力而¶
少妍子敬妍而少力¶
¶
　　藻翰　唐房喬字元齡工書圖形於凌煙閣賛曰才兼¶
藻翰思入機神¶
¶
<pb:KR3h0070_WYG_250-6a>¶
　　得薛　褚遂良書跡競貨於市有買者因得薛稷書時¶
人謂曰買褚得薛亦不落節葢薛師於褚也¶
¶
　　金價　唐孔若思有人賫褚遂良書迹數卷遺若思唯¶
受其一卷人曰此書當今所重價比黄金何不盡取¶
若思曰價若比金此亦已為多矣¶
¶
　　五千　褚遂良問虞世南曰隋僧智永書何如世南答¶
曰其書一字而直五千豈可學也¶
¶
　　僕𨽻　懐瓘曰羊欣居草書之列為僕𨽻焉¶
¶
<pb:KR3h0070_WYG_250-6b>¶
　　華實　懐瓘謂篆籀為實草𨽻為華精窮於實者籀斯¶
妙極於華者羲獻¶
¶
　　紫煙　懐瓘𨽻書賛曰乍發紅熖旋凝紫煙¶
¶
　　流霧　懐瓘飛白賛曰淺若流霧濃如屯雲¶
¶
　　雲虹　懐瓘行書賛曰雲虹照爛¶
¶
　　𨽻捷　懐瓘曰章草即𨽻之捷者也¶
¶
　　合道　懐瓘曰文章之為用必假乎書書之為微其合¶
乎道¶
¶
<pb:KR3h0070_WYG_250-7a>¶
　　秀傑　懐瓘曰子敬殁後羊薄嗣之宋齊之間𨽻體相¶
尚靈運尤為秀傑¶
¶
　　嵇草　懐瓘曰因得叔夜草絶交書一紙有人以逸少¶
書兩紙易之惜而不與後於李造處見嵇全書方知¶
嵇公生平氣宇若與面焉¶
¶
　　如馬　懐瓘曰馬筋多肉少為上肉多筋少為下書亦¶
如之¶
¶
　　書困　懐瓘曰以濃墨為華者書之困也¶
¶
<pb:KR3h0070_WYG_250-7b>¶
　　疎密　懐瓘曰書者猶人相知始疎而終密則大同始¶
密而終疎則大異故小人甘以壊君子澹以成耀俗¶
之書甘而易入乍觀肥滿則悦心豁目亦猶鄭衞之¶
在聽焉¶
¶
　　朶雲　唐韋陟署名如五朶雲¶
¶
　　三昧　唐僧懐素好草書自言得草書三昧¶
¶
　　書墻　懐素時或酒酣興發遇寺壁里墻衣裳器皿無¶
不書之¶
¶
<pb:KR3h0070_WYG_250-8a>¶
　　芭蕉　懐素貧無紙嘗於里地種芭蕉萬餘株以供其¶
揮灑焉¶
¶
　　醉僧　懐素嗜酒以養性草書以暢志凢一日九醉時¶
人謂之醉僧書¶
¶
　　漆盤　懐素嘗書紙不足乃漆一盤又漆一方版揮盤¶
洗版後皆穿穴¶
¶
　　孤蓬　懐素曰夫學無師授如不由戸而出乃師鄔彤¶
受其筆法鄔曰昔張旭謂彤曰孤蓬自振驚沙坐飛¶
<pb:KR3h0070_WYG_250-8b>¶
余師而為書故得竒怪素不復對但連叫數十聲曰¶
得之矣¶
¶
　　夏雲　顔真卿問懐素曰師於草書莫有所得否對曰¶
貧道觀夏雲多竒峰因風變化乃無常勢復見壁折¶
之路一一自然顔曰草聖之妙代不乏人可謂聞所¶
未聞之㫖也¶
¶
　　藏真　唐陸羽字鴻漸撰懐素傳曰師揮縑灑縞莫知¶
其數得非名懐素也凢人真書則藏其草草則藏其¶
<pb:KR3h0070_WYG_250-9a>¶
真得非字藏真耶¶
¶
　　皮膚　陸羽曰徐吏部不受右軍筆法而體裁似右軍¶
顔太保受右軍筆法而㸃畫不似何也有識君子以¶
徐得右軍皮膚眉目也所以似之顔得右軍筋骨心¶
髓也¶
¶
　　如斗　唐李白字太白贈懐素歌曰起來向壁不停手¶
一行數字大如斗怳怳時聞神鬼驚時時只見龍蛇¶
走¶
¶
<pb:KR3h0070_WYG_250-9b>¶
　　霧散　李白従弟令開嘗目白曰兄心肝五藏皆錦繡¶
耶不然何開口成文揮翰霧散¶
¶
　　碧落　唐李陽氷見碧落像篆歎異服膺卧於像下旬¶
日卒不得其影響大熱中以椎椎之今有損處若拳¶
者李譔自書世謂碧落碑¶
¶
　　龍虎　李陽氷篆如龍如虎雨集風馳識者謂之蒼頡¶
後身¶
¶
　　字寳　唐舒元輿志陽氷篆曰直見天上以字寳瑞吾¶
<pb:KR3h0070_WYG_250-10a>¶
唐矣¶
¶
　　玉筯　舒元輿曰秦丞相李斯變頡籀文為玉筯篆體¶
¶
　　篆室　李陽氷弱冠入篆室獨能隔一千年而與秦李¶
斯相見¶
¶
　　六幅　舒元輿曰長安㑹同里客有得陽氷真跡遺在¶
六幅素上者遂請歸家堂上張之見蟲蝕鳥步㾗跡¶
若屈鐵石陷入室壁焉¶
¶
　　筆虎　李陽氷尤精書學其豪駿墨勁當時人謂之筆¶
<pb:KR3h0070_WYG_250-10b>¶
虎¶
¶
　　百字　李陽氷曰凢用筆惟已自持勿傳他手其書興¶
來不過百字¶
¶
　　布碁　李陽氷曰夫㸃不變謂之布碁畫不變謂之布¶
筭方不變謂之斗圓不變謂之環¶
¶
　　四龍　唐張従申弟従師従儀従約書皆得右軍之風¶
規謂之四龍¶
¶
　　意態　唐竇永字靈長字格曰意態者回翔動靜厥趣¶
<pb:KR3h0070_WYG_250-11a>¶
相隨¶
¶
　　枯槁　竇永字格曰枯槁者欲北還南氣脉㫁絶¶
¶
　　老成　竇永謂阮研書筆有老成¶
¶
　　古劒　唐吕摠評李陽氷書如古劍倚物力有萬夫秦¶
斯之後唯一人而已¶
¶
　　雪柏　吕摠曰薛稷書如風驚苑花雪惹山柏¶
¶
　　蟲木　吕摠曰韋陟書如蟲穿古木鳥踏芳枝¶
¶
　　三峯　吕摠曰李邕書如華岳三峯黄河一曲¶
¶
<pb:KR3h0070_WYG_250-11b>¶
　　花萼　吕摠曰顔真卿書如神劍摧鋒仙花發萼¶
¶
　　霜秋　吕摠曰鄭虔書如風偪霜秋霞催月上¶
¶
　　淵月　吕摠曰關操書如淵月沈珠露花濯錦¶
¶
　　揚鷗　吕摠曰賴文雅書如騰沙鬱霧飛浪揚鷗¶
¶
　　新意　吕摠曰張懐瓘書如舊跡繼出新意頗多¶
¶
　　走兔　吕摠曰鄔彤書如寒林棲鴉平岡走兔¶
¶
　　龍潜　吕摠曰陸曽書如驚波魚躍淵水龍潜¶
¶
　　春鷺　吕摠曰沈益書如春鷺窺波秋蛇赴穴¶
¶
<pb:KR3h0070_WYG_250-12a>¶
　　萬變　吕摠曰釋懐素書如抜毫一揮隨手萬變又李¶
陽氷志於古篆殆三十載隨手萬變任心有成¶
¶
　　枯松　唐陸贄論書曰直若枯松曲如壯鐵¶
¶
　　爭名　唐劉禹錫字夢得論書曰魏晉宋齊間亦嘗尚¶
斯藝至有君臣爭名父子不讓¶
¶
　　曲藝　唐白居易字樂天謂書者曲藝也¶
¶
　　驚鸞　樂天謂驚鸞反鵠並為書勢¶
¶
　　鐵索　韓愈字退之石鼔歌曰金繩鐵索鎖紐壯古鼎¶
<pb:KR3h0070_WYG_250-12b>¶
躍水龍騰梭¶
¶
　　俗書　退之石鼓歌曰羲之俗書趂姿媚數紙尚可博¶
白鵝¶
¶
　　旭心　僧高閑學張旭草書韓退之序送云今閑之於¶
草書有旭之心哉¶
¶
　　筆諫　唐栁公權字誠懸穆宗即位入奏事召見謂公¶
權曰我於佛寺見卿筆跡思之久矣問公權筆何盡¶
善對曰用筆在心心正則筆正上為之改容知其筆¶
<pb:KR3h0070_WYG_250-13a>¶
諫也¶
¶
　　三朝　栁公權歴穆敬文三朝侍書中禁¶
¶
　　侍書　栁公權兄公綽在太原致書於宰相李宗閔曰¶
家弟苦心詞藝先朝以侍書見用頗偕工祝心實恥¶
之乞換一散秩乃遷右司郎中¶
¶
　　一家　栁公權初學王書徧閲近代筆法體勢勁媚自¶
成一家¶
¶
　　不孝　當時公卿大夫家碑版不得公權手筆者以為¶
<pb:KR3h0070_WYG_250-13b>¶
不孝¶
¶
　　栁書　外夷入貢皆别署貨貝曰此購栁書¶
¶
　　六體　栁公權書上都西明寺金剛經碑備有鍾王歐¶
虞褚陸之體尤為得意¶
¶
　　殿壁　文宗夏日與學士聨句帝曰人皆苦炎熱我愛¶
夏日長分權續曰薫風自南來殿閣生微涼時丁表¶
五學士皆屬續帝獨諷公權兩句曰詞清意足不可¶
多讀得乃令公權題於殿壁字方圓五寸帝嘗觀之¶
<pb:KR3h0070_WYG_250-14a>¶
歎曰使鍾王復生無以加焉¶
¶
　　捧硯　公權轉少師謝宣宗召升殿御前書三紙軍容¶
使西門季元捧硯樞密使崔巨源過筆一紙真書十¶
字衞夫人傳筆法於王右軍一紙行書十字永禪師¶
真草千字文得家法一紙草書八字謂語助者焉哉¶
乎也賜錦彩瓶盤仍令自書謝狀勿拘真行帝尤竒¶
之¶
¶
　　圖書　栁公權志耽書學不能治生書勲戚家碑嵗積¶
<pb:KR3h0070_WYG_250-14b>¶
巨萬多為主藏豎海鷗龍安所竊别貯酒器杯盂一¶
笥緘幐如故其器已亡訊海鷗乃曰不測其亡公權¶
哂曰銀盃羽化耳不復更言所寳唯圖書筆硯自扄¶
鐍之¶
¶
　　行筆　栁仲郢公綽之子節九經三史魏晉已下南北¶
史分門上下三十卷號栁氏自備小楷精謹無一字¶
行筆¶
¶
　　精絶　李賀字長吉其手筆精絶¶
¶
<pb:KR3h0070_WYG_250-15a>¶
　　密指　盧肇書㫖曰虚掌密指指不入掌東西上下何¶
所閡焉¶
¶
　　鵲勢　唐李商隠字義山啟謝人書碑曰躍商野之魚¶
形起雕陵之鵲勢¶
¶
　　䄂迹　唐裴休字公美早肄業於河内後登顯位建寺¶
於彼名為北成寺後授太原節鎮經由是寺寺僧粉¶
壁陳筆硯俟公親題之公神色自若以衣䄂揾墨而¶
書之其跡遒健及歸侍婢訝其沾渥公曰比以代筆¶
<pb:KR3h0070_WYG_250-15b>¶
來¶
¶
　　書巖　唐末桂州草書巖僧雲嶮學羲之書曽居於此¶
¶
　　書滛　前蜀王氏朝偽相王鍇字鱣祥家藏書二千卷¶
一一皆親迹并冩藏經每趨朝於白藤檐子内冩書¶
書法尤謹近代書字之淫者也¶
¶
　　爪跡　偽蜀士人馮偘能書得二王之法然以二指搯¶
管而書每故筆必二爪跡可深二三分斯書札之異¶
也¶
¶
<pb:KR3h0070_WYG_250-16a>¶
　　跁跒　偽唐李建勲有詩一絶送八分書與友曰跁跒¶
為詩跁跒書不封將去寄仙都仙翁拍手應相笑得¶
似秦朝次仲無¶
¶
　　二篆　宋徐鉉字鼎臣陳彭年撰公集序曰六書之藝¶
少而留心二篆之蹤老而盡妙¶
¶
　　稱絶　李至楊徽之張洎祭徐公文曰篆籀稱絶典謨¶
得體¶
¶
　　五筆　賈弼夢人求易其頭明朝不覺人見悉驚走弼¶
<pb:KR3h0070_WYG_250-16b>¶
自陳乃信後能半面笑半面啼兩手兩足并口齊奮¶
五筆書成文詞各異焉¶
¶
　　偃波　虞摯曰尚書臺召人用虎爪書告下用偃波書¶
漢用尺一之簡是也¶
¶
　　穴硯　古人有學書於人者居山數年自以其藝成遂¶
辭而去師曰吾有一篋物可附於某人及至山下絶¶
無所付人其篋封題亦甚不密乃啟之皆磨穴諸硯¶
僅十枚此人方知其師夙昔之所用也乃返山服膺¶
<pb:KR3h0070_WYG_250-17a>¶
至白首方畢其藝是知古人工一事必臻其極唐李¶
義山與栁公權書曰白首何人墨池誰子此之謂也¶
¶
　　尺素　文選古詩曰呼童烹鯉魚中有尺素書古人葢¶
多書於絹也¶
¶
　　袖字　文選詩曰置書懐袖中三嵗字不滅¶
¶
　　竹素　文選注曰古人所用書之者也¶
¶
　　鶴頭　文選注曰古者用鶴頭書版以招隠士¶
¶
　　噴墨　神仙傳曰班孟嚼墨一噴皆成其字竟紙各有¶
<pb:KR3h0070_WYG_250-17b>¶
意義¶
¶
　　花篆　河東山𦙍所作¶
¶
　　巧拙　時人咸曰兔毫無優劣人手有巧拙¶
¶
　　雲脚　帝王七聖記曰題崑崙室字方一丈其體四合¶
垂芒雲脚書秦有刻符書有雲脚體李斯趙髙並善¶
之用題印璽¶
¶
　　蹲鴟　書法曰㸃之法如大石當衢或似蹲鴟或如爪¶
子焉¶
¶
<pb:KR3h0070_WYG_250-18a>¶
　　柱烏　書法曰立人之法如烏存柱上¶
¶
　　將軍　凢書乃文翰之將軍也直冝持重¶
¶
　　蠆尾　書論曰蠆尾勢者謂駐鋒後趯也¶
¶
¶
¶
¶
¶
<pb:KR3h0070_WYG_250-18b>¶
¶
¶
¶
¶
¶
¶
¶
¶
　　六藝之一録卷二百九十二¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:38.696897
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 170
<pb:KR3h0070_WYG_170-1a>¶
　　欽定四庫全書¶
¶
　　六藝之一録卷一百七十一　　錢唐&KR0828;濤撰¶
¶
　　古今書體三¶
¶
　　十體書論之一　古文¶
¶
　　張懷瓘十體書斷¶
¶
　　案古文者黄帝史蒼頡所造也頡有四目通於神明仰¶
觀奎星圓曲之勢俯察龜文鳥跡之象愽采衆美合而¶
為字是曰古文孝經援神契云奎主文章蒼頡倣象是¶
<pb:KR3h0070_WYG_170-1b>¶
也夫文字者總而為言包意以名字也分而為義則文¶
者祖父字者子孫得之自然備其文理象形之屬則謂¶
之文因而滋蔓母子相生形聲㑹意之屬則謂之字字¶
者言孳乳浸多也題之竹帛謂之書書者如也舒也著¶
也記也著明萬事記往知來名言諸無宰制羣有何幽¶
不貫何往不經實可為事簡而應愽豈人力哉易曰上¶
古結䋲而治後世聖人易之以書契夫至徳之道化其¶
性扵未然之前結䋲之後懲其罪於已然之後故大道¶
<pb:KR3h0070_WYG_170-2a>¶
衰而後有書利害萌而有契契為信不足書為言立徴¶
書契者决斷萬事也凡文書相約束皆曰契契亦誓也¶
諸侯約信曰誓故春秋傳曰王叔氏不能舉其契是契¶
者書其信誓之言而盟之濫觴君臣之大約也亦謂刻¶
木剖而分之君執其左臣執其右即昔之銅竹虎使今¶
之銅魚竝契之遺象也皇甫謐曰黄帝史蒼頡造文字¶
記言行䇿藏之名曰書契故知黄帝導其源堯舜揚其¶
波是有虞夏商周之書神化典謨垂範萬世及周公相¶
<pb:KR3h0070_WYG_170-2b>¶
成王申明禮樂以加朝祭服色尊卑之節又造爾雅宣¶
尼卜商増益潤色釋言暢物略盡訓詁及秦用小篆焚¶
燒先典古文絶矣漢文時秦愽士伏勝獻古文尚書時¶
又有魏文侯樂人竇公年二百八十嵗獻古文樂書一¶
篇以今文考之乃周官之大司樂章也及武帝時魯恭¶
王壞孔子宅壁内石函中得孝經尚書等經宣帝時河¶
内女子壞老子屋得古文二篇晉咸寧五年汲郡人不¶
準盜發魏安釐王冡得冊書千餘萬言或寫春秋經傳¶
<pb:KR3h0070_WYG_170-3a>¶
易經論語夏書周書𤨏語大厯梁邱載穆天子傳及魏¶
史至安釐王二十年書隨世變易已成數體其周書¶
論楚事者最妙於是古文備矣甄豐刪定舊文制為六¶
書一曰古文即此也以壁中書為正周幽王時又有省¶
古文者今汲冡諸書多有是也滕公冡内得石銘人無¶
識者惟叔孫通曰此古文科斗書也科斗者即上古之¶
别名也蒼頡即古文之祖也¶
¶
　　贊曰邈邈蒼公軒轅之史創置文字代彼䋲理粲若星¶
<pb:KR3h0070_WYG_170-3b>¶
辰鬰為綱紀千齡萬類如掌斯視生人盛徳莫斯之美¶
神章靈篇自兹而起¶
¶
　　衛恒古文賛(法書要録)¶
¶
　　黄帝之史沮誦蒼頡眺彼鳥跡始作書契紀綱萬事垂¶
法立制觀其措筆綴墨用心精專中正循檢矩折規旋¶
其曲如弓其直如弦矯然特出若龍騰於川森爾下隤¶
若雨墜於天信黄唐之遺跡為六藝之範先篆籀盖其¶
子孫𨽻草乃其曾𤣥¶
¶
<pb:KR3h0070_WYG_170-4a>¶
　　古文竹書¶
¶
　　王隠晉書曰荀朂領秘書監始書師鍾胡法太康二年¶
得汲郡古文竹書朂自撰次注寫以為中經列在秘書¶
以較經傳闕文多所證明¶
¶
　　古文柱(太平廣記)¶
¶
　　齊建元二年夏廬陵長溪水衝擊山麓崩長六七尺下¶
得柱千餘根皆十圍長者一丈短者八九尺頭題古文¶
字不可識江淹以問王儉儉云江東不閑𨽻書秦時柱¶
<pb:KR3h0070_WYG_170-4b>¶
也¶
¶
　　竹簡書(南齊書惠文太子傳)¶
¶
　　襄陽有盜發古冡者相傳云楚王冡大獲寳物玉屐玉¶
屏風竹簡書青絲編簡廣數分長二尺皮節如新後人¶
有得十餘簡以示撫軍王僧虔僧䖍云是科斗書考工¶
記周官所闕文也¶
¶
　　古文尚書(漢書儒林傳)¶
¶
　　孔氏有古文尚書孔安國以今文字讀之因以起其家¶
<pb:KR3h0070_WYG_170-5a>¶
逸書得十餘篇盖尚書兹多於是矣遭巫蠱未立於學¶
官安國為諌大夫授都尉朝而司馬遷亦從安國問故¶
遷書載堯典禹貢洪範㣲子金縢諸篇多古文説¶
¶
　　古文尚書(學古編)¶
¶
　　係後人不知篆者以夏竦韻集成亦有不合古䖏若言¶
古今篇次文法同異姑存之言字畫則去之¶
¶
　　古文孝經(學古編)¶
¶
　　内一篇大謬今文無之後人妄欲作古以古文字集成¶
<pb:KR3h0070_WYG_170-5b>¶
者觀者當取其字¶
¶
　　古文漢書(南史蕭琛傳)¶
¶
　　梁蕭琛為宣城太守有北僧南渡唯齎一瓠蘆中有漢¶
書叙傳僧云三輔舊書相傳以為班固真本琛固求得¶
之其文多有異今者而紙墨亦古文字多如龍舉之例¶
非𨽻非篆琛甚秘之及遷江夏太守以書餉鄱陽王範¶
獻於東宫¶
¶
　　宋郭忠恕論古文(汗簡)¶
¶
<pb:KR3h0070_WYG_170-6a>¶
　　鳥跡科斗通謂古文厯代從俗斯文患寡目論臆斷可¶
得而聞太史公曰禮失求諸野古文不猶愈於野乎¶
¶
　　宋宋祁論古文(宋景文公筆記)¶
¶
　　唐明皇始以𨽻楷易尚書古文今儒者不識古文自唐¶
開元始¶
¶
　　宋秦觀論蒼頡書¶
¶
　　易曰上古結䋲而治後世聖人易之以書契百官以治¶
萬民以察盖取諸夬而說者或以為書契始於伏羲或¶
<pb:KR3h0070_WYG_170-6b>¶
以為始於蒼頡盖伏羲畫八卦則書契已兆至蒼頡觀¶
鳥跡則書契遂詳始於伏羲而成於蒼頡爾古者八嵗¶
入小學故周官保氏掌國子教之六書謂象形象事象¶
意象聲轉注假借也謂之小學家自至秦焚燒典籍始¶
用篆𨽻而古文滅矣漢武時魯共王壞孔子舊宅於壁¶
中得尚書春秋論語孝經時人以不復知有古文謂之¶
科斗書又北平侯張蒼獻春秋左氏傳郡國亦往往於¶
山川得鼎彛其銘則前代之古文皆自相似時王莽司¶
<pb:KR3h0070_WYG_170-7a>¶
空甄邯改定古文有謂古文竒字羲書佐書繆篆鳥篆¶
凡六體所謂古文者孔氏壁中書也魏初傳古文者有¶
邯鄲淳衛顗嘗寫淳尚書後以示淳而淳不别至正始¶
中在三字不維轉失淳法因科斗之名遂效其形太康¶
元年汲縣人盜發魏襄王冡得簡書十餘萬言按魏氏¶
所出猶有髣髴古書亦數種其一卷論楚事者最為工¶
妙齊惠文太子為雍州時盜發楚王冡亦得竹簡青絲¶
綸其簡廣數分長二尺皮節如新有得十餘簡者王僧¶
<pb:KR3h0070_WYG_170-7b>¶
虔云是科斗書記周官所闕文以此論之凡稱古文者¶
皆蒼頡遺法也¶
¶
　　宋黄伯思論古文竒字(東觀餘論)¶
¶
　　古文髙質而難遽造若三代鼎彛遺篆是已竒字怪巧¶
而差易工若漢劉棻從揚雄所學及近世夏鄭公集四¶
聲韻所載是已今人往往不能辨之遂盡以竒字為古¶
文焉¶
¶
　　宋朱晦庵論蒼頡書(朱子語類)¶
¶
<pb:KR3h0070_WYG_170-8a>¶
　　蒼頡作字亦非自撰出亦自理如此如心性等字未有¶
時如何撰得只是有此理自流出¶
¶
　　鄭枃論古文(衍極)¶
¶
　　古文如春籀如夏篆如秋𨽻如冬八分行草嵗之餘閏¶
也¶
¶
　　元吾衍論科斗書(學古編)¶
¶
　　科斗為字之祖象蝦蟇子形也今人不知乃巧畫形象¶
失本意矣上古無筆墨以竹梃㸃漆書竹上竹硬漆膩¶
<pb:KR3h0070_WYG_170-8b>¶
畫不能行故頭粗尾細似其形耳¶
¶
　　十體書論之二　大篆¶
¶
　　張懷瓘十體書斷(法書要録)¶
¶
　　案大篆者周宣王太史史籀所作也或云柱下史始變¶
古文或同或異謂之為篆篆者傳也傳其物理施之無¶
窮甄豐定六書三曰篆書八體書法一曰大篆又漢書¶
藝文志云史籀十五篇竝此也以史官製之用以教授¶
謂之史書凡九千字秦趙髙善篆教始皇少子胡亥書¶
<pb:KR3h0070_WYG_170-9a>¶
又漢文帝王遵嚴延年並工史書是也秦焚書惟易與¶
史篇得全吕氏春秋云蒼頡作大篆非也若蒼頡造大¶
篆則置古文何地所謂篆籀盖其子孫是也史籀即大¶
篆之祖也¶
¶
　　賛曰古文𤣥𦙍太史神書千類萬象或龍或魚何詞不¶
録何物不儲懌思通理從心所如如彼江海大洪波濤¶
如彼音樂干戚羽旄¶
¶
　　大篆叙論(宣和書譜)¶
¶
<pb:KR3h0070_WYG_170-9b>¶
　　篆書所自來逺矣其古文科斗之書已見於鼎彛金石¶
之傳其間多以形象為主而文彩未備也自古文科斗¶
之法廢而後世易以大篆而大篆實出史籀也籀在周¶
宣王時為太史氏其書今之所存者石鼓也是以其籀¶
之所創故名之曰籀書以其為太史氏而得名故又謂¶
之史書¶
¶
　　蔡邕大篆賛(法書要録)¶
¶
　　體有大篆巧妙入神或象龜文或比龍鱗紆體放尾長¶
<pb:KR3h0070_WYG_170-10a>¶
翅短身延頸負翼狀似凌雲¶
¶
　　張懷瓘史籀論¶
¶
　　周史籀宣王時為史官善書師模蒼頡古文夫蒼頡者¶
獨藴聖心啟冥演幽稽諸天意功侔造化徳被生靈可¶
與三光齊懸四序終始何敢抑居品列始籀以為聖跡¶
湮滅失其真本今所傳者纔髣髴而已故損益而廣之¶
或同或異謂之為篆亦曰史書加之銛利鉤殺自然機¶
發信為篆文之權輿非至精孰能與於此窮物合數變¶
<pb:KR3h0070_WYG_170-10b>¶
類相召因而以化成天下也故其稱謂無方亦難得而¶
備舉今妙跡雖絶于世考其遺法肅若神明故可特居¶
神品¶
¶
　　唐李陽氷上採訪李大夫論古篆書(唐文粹)¶
¶
　　陽氷志在古篆殆三十年見前人遺跡美則美矣惜其¶
未有㸃畫但偏傍模刻而已緬想聖逹立卦造書之意¶
乃復仰觀俯察六合之際焉於天地山川得方圓流峙¶
之形於日月星辰得經緯昭回之度於雲霞草木得霏¶
<pb:KR3h0070_WYG_170-11a>¶
布滋蔓之容扵衣冠文物得揖讓周旋之體於鬚眉口¶
鼻得喜怒惨舒之分扵魚蟲禽獸得屈伸飛動之理於¶
骨角齒牙得擺拉咀嚼之勢隨手萬變任心所成可謂¶
通三才之氣象備萬物之情狀者矣常痛孔壁遺文汲¶
冡舊簡年代寖逺謬誤滋多蔡中郎以豐同豊李丞相¶
將束為宋魯魚一惑涇渭同流學者相承靡所遷復每¶
一念至未嘗不廢食而泣攬筆長歎焉天之未䘮斯文¶
也故小子得篆籀之宗㫖皇唐聖運逮兹八葉天生克¶
<pb:KR3h0070_WYG_170-11b>¶
復之主人樂維新之令以淳古為務以文明為理欽若¶
典謨疇咨故實誠願刻石作篆備書六經立扵明堂為¶
不刋之典號曰太唐石經使百代之後無所損益仰明¶
朝之洪烈法髙代之盛事死無恨矣¶
¶
　　十體書論之三　籀文¶
¶
　　張懷瓘十體書斷(法書要録)¶
¶
　　案籀文者周太史史籀之所作也與古文大篆小異後¶
人以名稱書謂之籀文七略曰史籀者周時史官教學¶
<pb:KR3h0070_WYG_170-12a>¶
童書也與孔氏壁中古文異體甄豐定六書二曰竒字¶
是也其跡有石鼓文存焉盖諷宣王田獵之所作今在¶
陳倉李斯小篆兼采其意史籀即籀文之祖也¶
¶
　　賛曰體象卓然殊今異古落落珠玉飄飄纓組蒼頡之¶
嗣小篆之祖以名稱書遺跡石鼓¶
¶
　　周籀書(漢書藝文志)¶
¶
　　史籀篇者周時史官教學童書也與孔氏壁中古文異¶
體¶
¶
<pb:KR3h0070_WYG_170-12b>¶
　　籀文論(書斷)¶
¶
　　史籀又作籀文其狀邪正體則石鼓文存焉乃開闔古¶
文暢其戚銳但折直勁&KR0826;有如&KR0866;鐡而端姿旁逸又婉¶
潤焉若取於詩人則雅頌之作也亦所謂楷𨽻曽髙字¶
書淵藪使放小學者漁獵其中¶
¶
　　唐竇蒙論籀書(述書賦注)¶
¶
　　史籀周宣王史官著大篆教學童岐州雍城南有周宣¶
王獵碣十枚並作鼓形上有篆文吏部侍郎蘇朂叙記¶
<pb:KR3h0070_WYG_170-13a>¶
云世咸言筆蹟存者李斯最古不知史籀之迹近在關¶
中即此文也¶
¶
　　宋秦觀論史籀書(淮海集)¶
¶
　　史籀者周宣王太史作大篆十五篇與古文時有異同¶
宣王之時天下之書同文及其衰也諸侯各自為政而¶
字畫之形亦異殊矣秦兼天下丞相李斯乃奏罷不合¶
秦文者而斯作蒼頡篇車府令趙髙作爰厯篇太史令¶
胡母敬作愽學篇皆取史籀大篆或頗省改是為小篆¶
<pb:KR3h0070_WYG_170-13b>¶
是時天下多事篆字難成長安下士人程邈得罪繫咸¶
陽十年從獄中増減大篆去其繁&KR0232;奏之始皇以為善¶
出邈為御史名其書曰𨽻書凡奏事令𨽻人書之故又¶
謂之佐書自爾秦書有大篆小篆刻符包蛇𨽻書等凡¶
八體焉倉頡爰厯愽學三篇至漢時閭里之師并為蒼¶
頡篇而籀本至建武時已六篇矣今稱史籀之迹者惟¶
岐陽石鼔文爾¶
¶
　　元吾衍論&KR1915;匾法(學古編)¶
¶
<pb:KR3h0070_WYG_170-14a>¶
　　篆法匾者最好謂之&KR1915;(音果)匾徐鉉謂非老手莫能到石¶
鼔文是也¶
¶
　　十體書論之四　小篆¶
¶
　　唐張懷瓘十體書斷(法書要録)¶
¶
　　案小篆者秦始皇丞相李斯所作也増損大篆異同籀¶
文謂之小篆亦曰秦篆始皇二十年始并六國斯時為¶
廷尉乃奏罷不合秦文者於是天下行之畫如鐡石字¶
若飛動作楷𨽻之祖為不易之法其銘題鍾鼎及作符¶
<pb:KR3h0070_WYG_170-14b>¶
印至今用焉則離之六二黄離元吉得中道也斯雖草¶
創遂造其極矣李斯即小篆之祖也¶
¶
　　賛曰李君創法神慮精㣲鐡為肢體虬作&KR0406;騑江海淼¶
漫山嶽巍巍長風萬里鸞鳯于飛¶
¶
　　小篆叙論(宣和書譜)¶
¶
　　若夫小篆則又出于大篆之法改省其筆畫而為之其¶
為小篆之祖實自李斯始然以秦穆公時詛楚文考之¶
則字形真是小篆疑小篆已見於往古而人未之宗師¶
<pb:KR3h0070_WYG_170-15a>¶
而獨李斯擅有其名按秦初并天下丞相李斯欲罷其¶
不與秦文合者當時字畫惟古文與大篆耳豈李斯别¶
為小篆以異之耶自斯而降至漢得一許慎魏得一韋¶
誕而風流文物猶足以追往古而名一世信斯文之出¶
特非小補自漢魏以及唐室千載間寥寥相望而終唐¶
室三百年間又得一李陽氷篆跡殊絶自謂蒼頡後身¶
觀其字真不愧古作者五代時南唐偽主李煜割據江¶
左輕於鴻毛有一徐鉉篆書髙古人亦為之改觀信此¶
<pb:KR3h0070_WYG_170-15b>¶
學之在世其存亡與人為重輕也至于今益端獻王及¶
章友直皆以篆學得名傑然作一家法今得其自唐以¶
來七人録之于左曽非濫竽以進者若夢英之徒為種¶
種形似逺取名以流後世如所謂仙人務光倒薤之篆¶
是皆不經語學者羞之兹故不録¶
¶
　　漢蔡邕小篆賛(法書要録)¶
¶
　　龜文斜列櫛比龍麟隤若黍稷之垂頴藴若蟲蛇之紛¶
緼若絶若連似露縁絲垂下端逺而望之象鴻鵠羣遊¶
<pb:KR3h0070_WYG_170-16a>¶
絡繹遷延研桑不能數其詁曲離娄不能覩其隙間般¶
倕揖讓而辭巧籀誦拱手而韜翰摛華豔於紈素為六¶
藝之範先也¶
¶
　　唐舒元輿論玉筯篆(玉筯篆志)¶
¶
　　秦丞相李斯變蒼頡籀文為玉筯篆體尚太古謂古若¶
無人當時議書者皆輸伏之故㧞乎能成一家法式厯¶
兩漢三國至隋氏更八姓無有出者嗚呼天意謂篆之¶
道不可終絶故授之趙郡李氏子陽氷陽氷生皇唐開¶
<pb:KR3h0070_WYG_170-16b>¶
元天子時不聞外奨躬入篆室獨能隔一千年而與秦斯¶
相見可謂能不孤天意矣當時得議書者亦皆輸伏之¶
且謂之其格峻其力猛其功備光大扵秦斯有倍矣¶
¶
　　後蜀林罕論篆𨽻(字源偏旁小說序)¶
¶
　　篆勢有筆力遒健字勢妍麗者斯乃意巧之人臨文改¶
易或參差之長短之屈曲之抝綟之務扵竒怪以媚一¶
時後習之人性有利鈍致與元篆𨽻不同盖病由此起¶
今之學者但能明知八法洞曉六書道理既全體格自¶
<pb:KR3h0070_WYG_170-17a>¶
實亦何必踵歐虞禇栁之惑亂也哉¶
¶
　　宋沈括論小篆¶
¶
　　江南徐鉉善小篆映日視之畫之中心有一縷濃墨正¶
當其中至于屈折處亦當中無有偏側處乃筆鋒直下¶
不倒側故鋒常在畫中此用筆之法也鉉嘗自謂吾晚¶
年始得&KR1915;匾之法凡作小篆喜瘦而長&KR1915;匾之法非老¶
筆不能也¶
¶
　　宋陳槱篆法總論(負暄野録)¶
¶
<pb:KR3h0070_WYG_170-17b>¶
　　小篆自李斯之後惟陽氷獨擅其妙嘗見真蹟其字畫¶
起止處皆㣲露鋒鍔映日觀之中心一𫃵之墨倍濃盖¶
其用筆有力且直下不欹故鋒常在畫中此盖其造妙¶
處江南徐鉉書亦爾其源自彼而得其精㣲者余聞之¶
善書者云古人作篆率用尖筆變通自我此自活法近¶
世鶴山魏端明先生亦用尖筆不愧昔人嘗見今世鬻¶
字者率皆束縳筆端限其大小殊不知篆法雖貴字畫¶
齊均然束筆豈復更有神氣山谷云摹篆當隨其喎斜¶
<pb:KR3h0070_WYG_170-18a>¶
肥瘦與槎牙之處皆鐫乃妙若取令平正肥瘦相似俾¶
令一概則蚯蚓筆法也山谷此語直是深識篆法妙處¶
至于槎牙肥瘦惟用尖筆故不能使之必均但世俗若¶
見此字必大哂嫌故善書者往往不得已而狥之耳¶
¶
　　元吾衍論寫篆¶
¶
　　寫篆把筆只須单鈎却伸中指在下夾襯方圓平直無¶
有不可意矣人多不得師傳只如常把筆所以字多敧¶
斜畫亦不能直且字勢不活若初學時常虚手心伸中¶
<pb:KR3h0070_WYG_170-18b>¶
指并二指於几上空畫如此不拗方可操筆此説最要¶
𦂳¶
¶
　　凡篆大字當虗腕懸筆手腕皆著紙使字不活相多有¶
人不能用筆椶櫚條紙筒等物皆俗夫所為士大夫則¶
不宜用此¶
¶
　　小篆一也而各有筆法李斯方圓廓落李陽氷圓活&KR1086;¶
媚徐鉉如𨽻無垂脚字下如釵股稍大鍇如其兄但字¶
下為玉筯㣲小耳崔子玉多用𨽻法似乎不精然有漢¶
<pb:KR3h0070_WYG_170-19a>¶
意陽氷篆多非古法效子玉也¶
¶
　　小篆俗皆喜長然不可太長太長無法但以方楷一字¶
半為度一字為正體半字為垂脚豈不美茂脚不過之¶
有無可柰何者當以正脚為主餘略收短如旛脚可也¶
有下無垂脚如　　　等字脚以上枝為出如草木之¶
為物正生則上出枝倒懸則下出枝耳¶
¶
　　篆書多有字中包一二畫如日字目字之類若初一字¶
内畫不與兩頭相黏後皆如之則為首尾一法若或接¶
<pb:KR3h0070_WYG_170-19b>¶
或否各自為異為不守法度不可如此又圓㸃圓圏小¶
篆無此法古文有之口字作三角形不可引用學者慎¶
勿難寫處妄意増入¶
¶
　　凡寫牌扁字畫宜肥體宜方圓碑額同此但以小篆為¶
正不可用雜體¶
¶
　　凡囗(音韋)圏中字不可填滿但如井斗中着一字任其下¶
空可放垂筆方不覺大圏比諸字亦須略收囗不可圓¶
亦不可方只以炭&KR1816;(音擊)範子自好若日目等字須更放¶
<pb:KR3h0070_WYG_170-20a>¶
小¶
¶
　　凡習篆説文為根本能通説文則寫不差又當與通釋¶
兼㸔¶
¶
　　元應在篆法辨訣(字學䕺書)¶
¶
　　鳥跡科斗既茫昧石鼓遺文起自周其後李斯工小篆¶
篆中生𨽻有从由須知六體深藏義㑹意諧聲各可求¶
後世偏旁多舛謬幸存復古可旁搜試㸔奉奏春秦泰¶
𨽻首雖同篆不侔文市方言交永主難將㸃畫一般求¶
<pb:KR3h0070_WYG_170-20b>¶
兼并既不同前首美益何須問屰酋合辯糞身全異翼¶
當知差首亦殊羞夾人頗異來人迹&KR0034;字原非曲字頭¶
應鹿有頭非是广岳兵同首不成邱退邀盡向彳旁取¶
甘白皆從口内求刀力㣲茫分券劵云亡髣髴别荒流¶
勝旁作劵原非券牽字从&KR0034;不是牟莫道塞寒同一體¶
當知覆履不同謀䕫形却自猱生角牛字非因午出頭¶
若解活甜難共舌方知屆宙不同由當分支文㣲如攴¶
合辨囱西近似&KR1234;二或倒顛文作悖兩□仰覆水成溝¶
<pb:KR3h0070_WYG_170-21a>¶
丈支略異分枝杖共甲㣲如别戒戎若解黑頭非是里¶
乃知熏首亦非重臼文寫出㣲如臼思字㸔來近似悤¶
晉首還從雙至得競頭當以兩言充當知□字非雙克¶
須記曹頭用兩東普用並頭从兩立弼因弜體用雙弓¶
弜强音别文還别普替頭同足不同蝶字虫邊从一疌¶
蜂于逢下用雙虫兹時但用雙𤣥並友字還从兩又重¶
攄畔用雩非用慮彌旁从長不从弓智知不可文通用¶
奸好原來字不同昔比&KR0034;頭皆匪廿巽同異足各非共¶
<pb:KR3h0070_WYG_170-21b>¶
津旁有□原非聿騂畔从&KR0034;不是辛合省戍旁難比戌¶
當知暢畔不同申楚疏用疋原非足弃育从云不是云¶
鼎冂兩虫方有蜜土行三鹿乃揚塵粦頭非米炎為正¶
屑下如肖䏌是眞冂几但分形闊狹玉王惟辨畫稀勻¶
哂時但用弓旁欠瞬字當从目畔寅戟字非因戈畔卓¶
陣圖却用攴邊陳草頭从早通為皁木畔从屯却是椿¶
韤畔用韋非用革幄旁从木不从巾&KR1659;旁从水通為濟¶
&KR3680;下从山即是岷兄允兊充皆共足獨于克下不同人¶
<pb:KR3h0070_WYG_170-22a>¶
句勻勺背翻俱異旬㐱軍頭反一如恒近于桓非共亘¶
沒幾於役不同殳雩旁著木翻成樺木畔从虖始是㯉¶
表素責青頭並異喪辰畏展足皆殊丸形近似𤓰和掌¶
失跡全殊矢與夫□下米本分㬥曓黍旁占古别黏&KR0008;¶
㐌&KR0034;每乍暝人别台弁𢎞私厶口殊羽上从□通作纛¶
木旁从付即為桴抑文却是从反印幻字原來是倒予¶
贊輦替㬱頭並異壼壺壹槖首皆殊旅依近佀衣還異¶
斾飾相親希則非致畔莫差攵作攴敧旁當正欠為支¶
<pb:KR3h0070_WYG_170-22b>¶
羔熊有足同魚燕象馬分蹄異廌為華葉棄乗頭並異¶
舜爵愛受首俱竒悚時却用心旁隻擺字惟从手畔卑¶
布用父頭難比有具从卄足不同其手旁用石通為摭¶
足畔从竒即是羈石畔㒸聲諧作墜阜旁左字疊成隳¶
朋明胡服旁皆異要賈票垔首欲迷日畔从王非是旺¶
口邊从帝不成啼休言去吉皆从士莫道刲封盡屬圭¶
溺字却从人畔水洗文但用水邊西旨旁有首方為稽¶
斯下从言即是嘶郭孰有旁皆異享栗覃同首各非西¶
<pb:KR3h0070_WYG_170-23a>¶
額旁用&KR0725;非从客盻畔从分不是子攜本用巂非用雋¶
鐫還从雋不从巂耗時認取㣲如杻棒字㸔來近似桮¶
合省睂頭非用尸當知面下不从囘金旁用廣非為礦¶
土畔从佳不是堆折畔却須从兩屮嶭旁不可用單&KR0935;¶
薪柴便可為營寨禾䕸還堪作豆稭虫在叉中原是蚤¶
貍藏艸下即為埋以糸从定非為綻綻則衣旁以旦諧¶
旦畔从人通作袒禿旁从頁不成頽邑旁用咢通為萼¶
草下从宣不是萱邑内共行方是巷木邊从寸不成邨¶
<pb:KR3h0070_WYG_170-23b>¶
&KR0008;將虫屰為魚咢猿以虫爰代犬袁日落茻中原是暮¶
泉流厂下即成源火旁从耎方為煖火畔从爰即是暄¶
山上有山非是出口旁从口即成喧渣查只用木旁且¶
藴韞惟从草下温鬨鬧&KR0146;&KR0146;&KR0146;鬬䦧篆皆从鬥不从門¶
女旁从耎方為軟手上从臤即是慳合記衛从韋下帀¶
當知巍有鬼頭山刅文㸃畫全如刃斑采王旁不類班¶
狹用阜旁非用犬寛非从□却从莧苔生于水當从水¶
彈起于丸合用丸綵採只須从獨采欄攔只合用單䦨¶
<pb:KR3h0070_WYG_170-24a>¶
戌中从步方成歲禾下从千即是年戒戉㣲差難比戌¶
干于略異不同千心旁用曷方成憩目畔从冥始是眠¶
金本既然難作鉢止舟何為却成前舄文亦可通為鵲¶
鶚字原來即是鳶黄夢萬頭皆匪草畏思胄首總非田¶
斌斌不用文和武妙玅當从女作𤣥醋酢翻呼為酢醋¶
傅傳諧附似尃專三佳有木方成集三犬無風亦是飇¶
最曼冕頭皆是冒尞穼尉足盡如票廓文却用雲頭郭¶
寥字翻从广下膠尗字單行通作菽尗頭加草却成椒¶
<pb:KR3h0070_WYG_170-24b>¶
土旁尾出方為窟穴下从羔即是窰既是渚旁非用水¶
當知潮罷不从朝蘂頭無草還非木俎畔因氷不用爻¶
漲脹但須从獨張鰲遨只是用單敖段叚寫出還㣲異¶
折拆㸔來亦有譌冉再共形猶有異䍘穼同體亦全差¶
抄時只用金旁少墮字惟从阜畔多以女从叟非是㛮¶
以般从女始成婆俗譌虯糾丩為斗篆正池訑也作它¶
駝字从人非用馬蛇文無虫併為他做時寫出還同作¶
衰字書來却是蓑罔下去亡通作网可中無口亦成呵¶
<pb:KR3h0070_WYG_170-25a>¶
刅來依井方為創刅畔从倉即是槍登發有頭殊祭詧¶
慶塵同首異庚唐非來网下非其罪女向良邊無此孃¶
系胃自然殊甲胄行商自合異宫商雨頭从彗方成雪¶
夕畔从生即是晴矧字但从弓畔矢亮時却用无旁京¶
鬳旁从瓦通為巘山畔从青即是崢畢竟木禾尤異术¶
元來烹享盡同亨冒頭去目通為帽衣畔从金即是襟¶
卒也但从衣裏覓友子難向犮中尋憶時非用心旁意¶
恥字當从耳畔心夾夾㣲差分陜峽望䍃略異别涇淫¶
<pb:KR3h0070_WYG_170-25b>¶
櫂還从水非从木釵本同叉不用金須記黍黎皆用水¶
當知恭忝各从心歴頭莫以秝為林昝上非从外作兟¶
栗粟似西原是&KR1234;檾麻从林不从林㼝之為盌非从椀¶
箴則為鍼俗作針音咅之頭皆匪立聖呈同足各非壬¶
金旁从戉翻成鉞鉞字元來不用金惱懶去心皆用女¶
慣慳从手不从心頻邊不可單从歩尋畔仍須復用彡¶
合記博旁原用十當知影畔本無彡貫頭有毌原非毋¶
虜下从□不是男以土从占通作玷以詹从木即為簷¶
<pb:KR3h0070_WYG_170-26a>¶
水旁从允通為吮水畔从占即是添人足㕣頭方作兌¶
雨頭添足始為霑手旁用適通為擲木畔从煔即是杉¶
合記噀旁當用水須知飲畔合从酓王旁从占非為玷¶
金畔从韱即是尖甯以用心除必冉帆將風馬易巾凡¶
木旁从廣當為榥門裏从音即是庵凡下用巾原是佩¶
胡為夙字不从凡篆文體用皆从古㸃畫豪釐不可差¶
隸法相从多簡略不無于篆有偏頗堪嗟世俗無師法¶
臆度偏旁誤愈多于此未能窮一二&KR0643;題要領正其譌¶
¶
<pb:KR3h0070_WYG_170-26b>¶
　　元周伯𤦺論篆書(六書正譌)¶
¶
　　自古文一變而為篆籀周室既東列國爭雄異政殊俗¶
不同文也乆矣再變於李斯約為小篆古法浸微最後¶
程邈變省為𨽻秦人貴其國字獄訟滋繁籀篆盡廢漢¶
興購求散逸尊尚古學尉律太史試學童能諷誦籀書¶
九千字課以八體乃得為史吏民書或不正輙舉劾之¶
恐失其本也奏事下而誤書馬字者恐獲譴死(石建事見漢書¶
萬石君傳)上言城皋令印文不同者下大司空正郡國印章¶
<pb:KR3h0070_WYG_170-27a>¶
(馬援事見後漢書馬援傳注)是時猶知考古同文而三蒼凡將急就¶
元尚訓纂之書咸知記誦逮許慎氏以賈逵之學集古¶
籀斯雄之迹為說文解字十四篇上之學者始見全書¶
焉然而𨽻書行之已乆八分行草紛然迭出事章句者¶
傳訓詁工詞藻者資聲韻日趋便易本原漸失矣¶
¶
　　明豊坊論篆書(筆道通㑹)¶
¶
　　大篆變為小篆小篆變為玉筯愈趨愈巧大約石鼔詛¶
楚尚沿三代鐘鼎欵識之遺意隨字畫多寡而為形者¶
<pb:KR3h0070_WYG_170-27b>¶
若泰山碑及漢崔子玉書張平子碑漸覺整齊李陽氷¶
去古又逺徐鉉似陽氷初放脚令長又下陽氷矣¶
¶
¶
¶
¶
¶
¶
　　六藝之一録卷一百七十一¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.735014
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 74
<pb:KR3h0070_WYG_074-1a>¶
　　欽定四庫全書¶
¶
　　六藝之一録卷七十五　　　　錢唐倪濤撰¶
¶
　　石刻文字五十一¶
¶
　　唐碑(雜碑)¶
¶
　　神劒碑¶
¶
　　正書無書撰人姓名貞觀十七年十月(金石録)¶
¶
　　招屈亭碑¶
¶
　　龍朔中縣令蔡朝英重修刻石以紀其事(輿地碑目)¶
¶
<pb:KR3h0070_WYG_074-1b>¶
　　劉里仁等造徘徊碑¶
¶
　　行書無書撰人姓名永淳二年七月(金石録)¶
¶
　　北平山碑¶
¶
　　在彭山縣之北平山大書北平山治之碑餘不可讀¶
碑隂有大唐上元二年道士施仕衡等字(輿地碑目)¶
¶
　　孝昌公許君墓碑¶
¶
　　安陸之東三十里乃唐許氏之塋域俗謂之相公林¶
舊有孝昌公碑髙六七尺闊三尺餘白石也村民輙¶
<pb:KR3h0070_WYG_074-2a>¶
異之或遇水旱則就禱焉治平中縣令張墪言扵太¶
守周君爕且以為玉碑輦而視之非玉也棲鄉校之¶
南廡已而有欲用者方磨去十餘字㑹鄭獬以内相¶
還里卜葬遽止之得不盡滅其文字後余逰宦歸見¶
其碑悉為人磨治惟其額大書大唐孝昌公許君墓¶
碑九字甚恨無墨本以藏朱又叔乃出一本遺余所¶
存者序四百字銘二百六十八字有曰公以儀鳯三¶
年正月日薨扵汾州之官舍按唐書許紹唐初為峡¶
<pb:KR3h0070_WYG_074-2b>¶
州刺史封安陸郡公以破蕭銑功擢其子智仁為温¶
州刺史智仁初以勲封孝昌縣公紹卒繼守夷陵終¶
凉州都督用是考之此碑乃智仁之墓碑也(王得臣麈史)¶
¶
　　清義何氏碑¶
¶
　　在劒門縣光宅中建(輿地碑目)¶
¶
　　温湯碑¶
¶
　　在梁縣西四十里聖厯三年正月則天駕幸有碑斷¶
折(寰宇記)¶
¶
<pb:KR3h0070_WYG_074-3a>¶
　　杳㝠君碑¶
¶
　　正書無書撰人姓名神功元年十月(金石録)¶
¶
　　右唐杳㝠君銘鳯閣舍人薛稷撰并正書此銘集古¶
録不載歐陽公盖未之見也趙氏金石録雖列其目¶
而云無書撰人姓名則亦不知其為稷也　銘文但¶
云悠悠洛邑眇眇伊&KR0008;又云靈迹難訪莫知其状則¶
稷未嘗真知墓地盖汎然而銘之耳後讀陳子昂集¶
見其冥寞君墳記云皇帝因登緱山望少室尋古靈¶
<pb:KR3h0070_WYG_074-3b>¶
迹得王子晉之遺墟在永水之層曲欲開石室營夀¶
宫庀徒方興得古蔵焉内有甓瓦長二丈二尺闊八¶
尺中有古劒一銅椀一瓦器二又有古五銖錢朱漆¶
片及棖撥之應手灰滅即具物備容還定舊壙哀其¶
銘誌磨滅姓位不顯乃錫之名曰冥寞君云觀子昂¶
文則墳嘗發扵武氏揜而錫之以名亦武氏也夫以¶
殘酷不仁之人而能為此此固死者之幸但稷曰杳¶
冥此曰冥寞盖杳冥冥寞無二義也(金薤琳琅)¶
¶
<pb:KR3h0070_WYG_074-4a>¶
　　久視中碑¶
¶
　　元豐癸亥通道于廣西于溪旁得古碑乃唐久視中¶
碑(輿地碑目)¶
¶
　　東鎮沂山碑¶
¶
　　房晉撰韓景陽八分書長安四年五月(金石録)¶
¶
　　百門陂碑¶
¶
　　長安四年辛怡諫文張元琮記孫去煩行書(金石表)¶
¶
　　娑羅樹碑¶
¶
<pb:KR3h0070_WYG_074-4b>¶
　　李邕撰并行書開元十一年十月(金石録)¶
¶
　　娑羅樹碑是北海筆遒逸豐羙而不傷佻卞當是合¶
作書也(弇州山人稿)¶
¶
　　今重刻在淮安府張弨曰一歸可門可門者倚門也¶
(金石文字記)¶
¶
　　赤嶺碑¶
¶
　　開元二十一年九月金城公主請樹碑扵赤嶺定蕃¶
漢界樹碑之日詔張守珪李行禕與吐蕃使莽布友¶
<pb:KR3h0070_WYG_074-5a>¶
同徃觀焉(舊唐書李暠傳)¶
¶
　　封禪壇殘碑¶
¶
　　陸堅八分書開元十四年(金石録)¶
¶
　　彭思義建父至徳碑¶
¶
　　行書無姓名開元十四年(金石録)¶
¶
　　重開梁公堰碑¶
¶
　　趙居貞撰王象正書開元十五年二月(金石録)¶
¶
　　養病坊碑¶
¶
<pb:KR3h0070_WYG_074-5b>¶
　　邵閏之撰韋季荘行書開元十七年七月(金石録)¶
¶
　　長興縣興城碑¶
¶
　　沙門邈文八分書無姓名開元二十三年十二月(金石¶
録)¶
¶
　　八馬坊碑¶
¶
　　㕁昂撰韋崇訓行書開元二十五年(金石録)¶
¶
　　右唐八馬坊碑郗昂撰開元之治盛矣監牧之制其¶
詳如此録之可以見當時之制焉(金石録)¶
¶
<pb:KR3h0070_WYG_074-6a>¶
　　定進巖碑¶
¶
　　嚴浚撰蔡有鄰八分書開元二十六年十月(金石録)¶
¶
　　孝經雙石臺碑¶
¶
　　楊諫撰劉景㢘八分書開元二十七年十月(金石録)¶
¶
　　延安縣幽堂碑¶
¶
　　王光逺撰于經野正書開元中立(金石録)¶
¶
　　放生池碑¶
¶
　　襄陽太守山南東道採訪使李憕撰字為八分不著¶
<pb:KR3h0070_WYG_074-6b>¶
名氏憕以城下漢水為放生池立此銘不著年月(集古¶
録目)¶
¶
　　放生池石柱銘¶
¶
　　不著書撰人名氏天寳十載李憕為襄陽太守父老¶
李君秀等請以襄陽臨溪兩縣江水近城者為放生¶
池止人漁釣立石柱扵東西境上以旌表之因以君¶
秀等状及州符刻扵柱上(集古録目)¶
¶
　　放生池唐世䖏處有之王者仁澤及扵草木昆蟲使¶
<pb:KR3h0070_WYG_074-7a>¶
一物必遂其生而不為私恵也惟天地生萬物所以¶
資扵人然代天而治物者常為之節使其足用而取¶
之不過故物得遂其生而不夭三代之政如斯而已¶
易大傳曰庖犧氏之王也能通神眀之徳以類萬物¶
之情作結繩而為網罟以佃以漁盖言其始教民取¶
物資生而為萬世之利此所以為聖人也浮圗氏之¶
説乃謂殺物者有罪而放生者得福茍如其言則庖¶
犧氏遂為地下之罪人矣(集古録)¶
¶
<pb:KR3h0070_WYG_074-7b>¶
　　尚書省門碑¶
¶
　　𤣥宗天寳十二載選人鄭懟等二十餘人以楊國忠¶
銓注無滯設齋扵勤政樓下立碑扵尚書省門(舊唐書本¶
紀)¶
¶
　　大蓬山碑¶
¶
　　在良山縣秀立觀元祐中何彦國詩云誰向山隂漫¶
刻鐫雨淋日炙𨽻文全依稀記得昇平事天寳猶題¶
十二年(輿地碑目)¶
¶
<pb:KR3h0070_WYG_074-8a>¶
　　蘇公甘井碑¶
¶
　　在瀘州乾元中立(輿地碑目)¶
¶
　　靈源山碑¶
¶
　　上元二年刻在北直𨽻保定府唐縣東北(古今碑刻記)¶
¶
　　楚王祭淮壇碑¶
¶
　　在夀春縣北四十里永泰元年立(輿地碑目)¶
¶
　　吕府君勅葬碑¶
¶
　　喻伯僑八分書大厯六年五月(金石録)¶
¶
<pb:KR3h0070_WYG_074-8b>¶
　　令狐公開河碑¶
¶
　　元載撰徐浩行書并篆大厯八年正月(金石録)¶
¶
　　中書侍郎平章事元載撰尚書吏部侍郎徐浩行書¶
并篆額先是河至酸棗瀕縣而東嵗失河道尚書右¶
僕射霍國公令狐彰開之碑以大厯八年正月立(寳刻¶
叢編)¶
¶
　　書家貴在得筆意若拘于法者正似唐經生所傳者¶
爾其扵古人極地不復到也觀前人扵書自有得扵¶
<pb:KR3h0070_WYG_074-9a>¶
天然者下手便見筆意其扵工夫不至雖不害為佳¶
致然不合扵法者亦終不可語書也觀蘭亭樂&KR0008;論¶
便知逸少扵法度備矣此皆已出後人摹勒以傳不¶
能盡得當時下筆意至其合䖏猶度絶前輩備有書¶
法可考則知書到古人地位自可以法度論也昔蔡¶
邕受法于神人傳扵崔瑗瑗傳之文姬文姬傳之鍾¶
繇繇傳之衛夫人夫人傳之逸少自此而下各有師¶
授逮于張旭其書分故蔡有鄰法為篆惟顔清臣徐¶
<pb:KR3h0070_WYG_074-9b>¶
季海守舊法而真行盡合于古之作者至韋玩崔邈¶
授其法而絶矣考其源流正如禪家宗風相承各有¶
主也後人積學不及古人而授受又無傳嗣宜其不¶
知古人筆意可勝歎耶開河碑元載文字季海書也¶
書法該備而尤妙他石知其法度所從来逺矣(廣川書跋)¶
¶
　　沈氏述祖徳碑并碑隂記¶
¶
　　碑下一半缺不見書撰人名氏大厯八年十二月立¶
(復齋碑録)¶
¶
<pb:KR3h0070_WYG_074-10a>¶
　　放生池碑¶
¶
　　顔真卿撰并正書大厯九年正月(金石録)¶
¶
　　昇州刺史浙西節度使顔真卿撰并書肅宗乾元二¶
年使驍衛郎将史元琮詔天下自山南至浙西七道¶
臨江置放生池八十一所真卿為天下放生池銘上¶
之碑以大厯九年正月立(集古録目)¶
¶
　　湖州有顔魯公放生碑載其所上肅宗表云一日三¶
朝大明天子之孝問安視膳不改家人之禮魯公知¶
<pb:KR3h0070_WYG_074-10b>¶
肅宗有愧于是也故以此諫孰謂公區區扵放生哉¶
(東坡集)¶
¶
　　顔太師以書自娱平生意好惟此不替晚年嘗載石¶
以行礱而蔵之遇事以書隨所在留其所鐫石監視¶
而刻之自公之沒名徳雖在人然世豈盡知惟書扵¶
石者人得見之故今獨以書名世或謂公以書傳流¶
俗間至田人野老皆得名之甚至與書藝人並傳(廣川¶
書跋)¶
¶
<pb:KR3h0070_WYG_074-11a>¶
　　肅宗之放生煦煦小仁無足稱者當時池多至八十¶
餘所而此碑獨以魯公詞翰而傳則夫天下之可恃¶
者果在乎尊榮也哉公之書人皆知其為可貴至於正¶
而不拘荘而不險從容法度之中而有閑雅自得之¶
趣非知書者不能識之要非言語所能喻也(遜志齊集)¶
¶
　　放生池碑隂記¶
¶
　　右唐放生池碑隂記唐自天寳以後紀綱廢壊職官¶
之濫不可勝載此記具列當時僚屬名氏凢團練副¶
<pb:KR3h0070_WYG_074-11b>¶
使别駕四人同團練副使一人長史三人司馬三人¶
録事參軍三人司功司倉司兵皆一人司法司户皆¶
三人司田司士皆二人參軍四人烏程縣令一人丞¶
三人主簿一人尉四人長城縣令一人丞三人主簿¶
一人尉五人安吉縣令一人攝令一人丞二人主簿¶
尉六人武康縣令二人丞三人主簿二人尉四人徳¶
清縣令一人丞二人主簿一人尉三人一郡而吏員¶
猥多如此然史不能盡記故詳録之扵此焉(金石録)¶
¶
<pb:KR3h0070_WYG_074-12a>¶
　　乞御書放生池碑額表碑¶
¶
　　表顔真卿書批答唐肅宗御書表以上元元年上真¶
卿時為刑部尚書碑以大歴九年立(集古録目)¶
¶
　　乞御書放生池碑額表碑隂記¶
¶
　　顔真卿撰并書初肅宗既許書額未及下而真卿貶¶
碑不果立至大厯中為湖州刺史始追建于州之駱¶
駝橋東集批答御書字以為額又序其事于批答碑¶
隂以大厯九年立(集古録目)¶
¶
<pb:KR3h0070_WYG_074-12b>¶
　　曹王臯出師碑¶
¶
　　戴叔倫撰在黄梅縣衆造寺中不著書人名氏貞元¶
四年立(輿地碑目)¶
¶
　　銀臺亭門碑¶
¶
　　徳宗貞元十二年四月左右軍使奏去年冬車駕幸¶
諸營欲於銀臺亭子門外立碑以紀聖迹從之(舊唐書本¶
紀)¶
¶
　　尉遲祠祈雨碑¶
¶
<pb:KR3h0070_WYG_074-13a>¶
　　此碑唐嘉祐祈雨扵尉遲勤之祠應而屬吏紀者書¶
法絶似蔡有鄰而少放(弇州山人藁)¶
¶
　　杜亭碑¶
¶
　　在鍾離縣元和中杜牧作(輿地碑目)¶
¶
　　元和碑¶
¶
　　在永豐寳積院&KR0253;穎叔詩云舊碑聊一讀唯有記元¶
和(輿地碑目)¶
¶
　　李白青山詩碑¶
¶
<pb:KR3h0070_WYG_074-13b>¶
　　李白至姑孰悦謝家青山欲終焉及卒葬東麓元和¶
末宣歙觀察使范傳正祭其冢禁樵采訪後裔惟二¶
孫女嫁為民妻泣曰先祖志在青山頃葬東麓非本¶
意傳正為改葬立二碑焉(唐書本傳)¶
¶
　　涵碧亭碑¶
¶
　　寳厯二年立在東陽縣(輿地碑目)¶
¶
　　東武樓碑¶
¶
　　崔耿撰正書無姓名㑹昌二年立(諸道石刻録)¶
¶
<pb:KR3h0070_WYG_074-14a>¶
　　東武樓碑隂詩¶
¶
　　東武樓新城崔耿作㑹昌二年九月鐫(復齊碑録)¶
¶
　　玉壘關碑¶
¶
　　大中十年白敏中帥蜀日建(輿地碑目)¶
¶
　　儒宫碑¶
¶
　　沈佐黄撰杜英正書并篆大中十三年十一月(金石録)¶
¶
　　萬敬儒孝行状碑¶
¶
　　大中十三年知州盧潘立(輿地碑目)¶
¶
<pb:KR3h0070_WYG_074-14b>¶
　　廽車院碑¶
¶
　　刺史盖巨源撰大中十三年立(輿地碑目)¶
¶
　　平𦍑江繩橋碑¶
¶
　　在巖道縣咸通十年上官朴所撰碑字亦𨽻體今在¶
江瀆廟(輿地碑目)¶
¶
　　豐州三官堂碑¶
¶
　　中和元年忠州刺史陳侊撰(輿地碑目)¶
¶
　　李彦琛修經閣碑¶
¶
<pb:KR3h0070_WYG_074-15a>¶
　　天復七年立在成州鳯凰山天復七年即天祐四年¶
是年二月唐禪扵梁(輿地碑目)¶
¶
　　補¶
¶
　　鑿字溪古碑¶
¶
　　久視中王思齊鑱在湖廣靖州通道縣境(古今碑刻記)¶
¶
　　石豅磨崖碑¶
¶
　　唐天寳時刻在南直𨽻寧國府涇縣西(古今碑刻記)¶
¶
　　李氏移先塋碑¶
¶
<pb:KR3h0070_WYG_074-15b>¶
　　李季卿撰李陽氷篆書大厯二年立(金石録)¶
¶
　　鮮于氏里門碑¶
¶
　　韓雲卿撰韓秀弼八分書李陽氷篆額大厯十二年¶
五月(金石録)¶
¶
　　聪眀山碑¶
¶
　　洪經綸撰張沔八分書建中元年六月(金石録)¶
¶
　　景教流行中國碑¶
¶
　　建中元年僧景淨撰吕秀巖正書(金石文字記)¶
¶
<pb:KR3h0070_WYG_074-16a>¶
　　修漢未央宫碑¶
¶
　　裴素撰朱玘行書毛伯貞篆額㑹昌二年十一月建¶
(復齋碑録)¶
¶
　　(補)重修梁公堰碑¶
¶
　　汜水主簿趙居貞撰縣令王象書梁公堰者隋開皇¶
中華陽梁睿所修故以為名依山鑿堰以導河水通¶
運路中間改其舊制别起渠口當河衝立石柱以釃¶
水既成遽填塞不能通開元十五年勅将作大匠范¶
<pb:KR3h0070_WYG_074-16b>¶
安復其故迹作此銘碑以開元十五年二月立(集古録目)¶
¶
　　(補)吕府君勅葬碑¶
¶
　　右唐吕府君勅葬碑吕府君者名恵恭僧大濟之父¶
代宗朝元載王縉用事宗尚浮圗之法大濟為帝常¶
修功徳使殿中監故褒贈其父為兖州刺史官為營¶
辦葬事爵賞之濫一至于此(金石録)¶
¶
　　(補)李氏移先塋碑¶
¶
　　此李氏卜葬李曜卿兄弟三人而弟季卿記從子陽¶
<pb:KR3h0070_WYG_074-17a>¶
氷書卜地人為邵權記云偏得管郭之道管謂公眀¶
郭則景純也書玉筯經大中祥符間翻刻故不及縉¶
雲碑(石墨鐫華)¶
¶
　　無建立嵗月者¶
¶
　　臧氏紏宗碑¶
¶
　　湖州刺史顔真卿撰并書臧氏東莞人自唐初靈州¶
都督以下至京府參軍叔清族系名字官閥悉載于¶
碑不知所刻年月在三原(集古録目)¶
¶
<pb:KR3h0070_WYG_074-17b>¶
　　圯橋碑¶
¶
　　無書撰人名氏城東南有小沂水水上有橋楚人謂¶
橋曰圯張良遇黄石公于下邳即此(寳刻叢編)¶
¶
　　八卦壇碑¶
¶
　　在宛邱縣北一里即伏羲扵蔡水得龜圗因畫八卦¶
之壇舊有長史張齊賢之文後刺史李邕除舊文換¶
新文刻之(寰宇記)¶
¶
　　還珠記碑¶
¶
<pb:KR3h0070_WYG_074-18a>¶
　　元稹文在義烏縣長慶中立(輿地碑目)¶
¶
　　烏牙山碑¶
¶
　　白居易撰在湖廣黄州府黄梅縣靈峯院(古今碑刻記)¶
¶
　　榮徳山磨崖碑¶
¶
　　唐刺史薛髙撰在四川嘉定州榮縣界(古今碑刻記)¶
¶
　　寳氣亭碑¶
¶
　　刻李徳裕劍池賦在江西南昌府豐城縣西北(古今碑刻¶
記)¶
¶
<pb:KR3h0070_WYG_074-18b>¶
　　招屈亭碑¶
¶
　　劉禹錫撰在湖廣常徳府城東南(古今碑刻記)¶
¶
　　孝源泉碑¶
¶
　　孝子孫既碑在山東青州府莒州北(古今碑刻記)¶
¶
　　靈應泉碑¶
¶
　　唐静應真人碑在四川瀘州南(古今碑刻記)¶
¶
　　寳峰院碑¶
¶
　　唐權徳輿書在江西南昌府靖安縣石門山(古今碑刻記)¶
¶
<pb:KR3h0070_WYG_074-19a>¶
　　修經閣碑¶
¶
　　章汶撰在陕西鞏昌府成縣(古今碑刻記)¶
¶
　　刺史㕔碑¶
¶
　　李華撰在南直𨽻常州府治(古今碑刻記)¶
¶
　　洗筆池斷碑¶
¶
　　碑載褚遂良湘潭偶題詩在湖廣長沙府湘鄉縣北¶
(古今碑刻記)¶
¶
　　陸贄祖宅碑¶
¶
<pb:KR3h0070_WYG_074-19b>¶
　　贄祖齊望捨宅為寺碑刻在嘉興府治之南(古今碑刻記)¶
¶
　　有録無説者¶
¶
　　千金陂碑　顔真卿書(以下俱金石畧)¶
¶
　　潁州殘碑　顔真卿書¶
¶
　　涇縣斷碑　顔真卿書¶
¶
　　趙公拜墓碑　裴潾書西京¶
¶
　　唐碑俗云金字碑　韓滉書西京¶
¶
　　符離濉水石橋碑　宿州房晉撰¶
¶
<pb:KR3h0070_WYG_074-20a>¶
　　薛氏先宗文碑　絳州¶
¶
　　黄山亭碑又題名碑隂　杜牧之太平州(以上八碑俱金石畧)¶
¶
　　王維畫壁碑　陳傑書(墨池編)¶
¶
　　費亭臨渙之碑　無書撰人名氏(墨池編)¶
¶
　　荷澤興化感應靈迹碑　邵宗厚書(墨池編)¶
¶
　　封龍山碑　李公緒記無書人姓名(天下金石志)¶
¶
　　唐刻(碣表闕文)¶
¶
　　五羖大夫碣¶
¶
<pb:KR3h0070_WYG_074-20b>¶
　　撰人姓名殘缺鄭璉正書開元二十三年六月(金石録)¶
不著撰人名氏唐人鄭璉書據碑因過五羖大夫墓¶
作此銘以開元二十三年六月立(集古録目)¶
¶
　　按寰宇記南陽縣西南七里有五羖大夫墓墓有碣¶
即此碣也南陽故申伯之國楚文王滅申以為縣秦¶
昭襄王使白起伐楚取郢即其地為南陽郡改縣曰¶
宛邱五羖大夫宛人仕虞為大夫晉獻公滅虞虜之¶
以媵于秦後亡走宛楚人執之繆公贖以羖羊之皮¶
<pb:KR3h0070_WYG_074-21a>¶
五授之國政故稱五羖碑云大夫姓百里名奚諸侯¶
受封地方百里因氏(寳刻叢編)¶
¶
　　孝子尹仁恕旌表闕文¶
¶
　　不著書撰人名字闕文凢十二字曰大唐孝子四葉¶
旌表尹仁恕闕其後有記仁恕曽祖養伯字嗣宗祖¶
怦字守忠父慕先字冬筠仁恕字南金皆以孝仁被¶
旌表仁恕闕以天寳五年立(集古録目)¶
¶
　　唐之致治之意深矣嗚呼不得而見矣此碑尤可惜也(集古録)¶
¶
<pb:KR3h0070_WYG_074-21b>¶
　　尹氏孝徳記¶
¶
　　吏部尚書同中書門下三品張柬之撰不著書人名¶
氏尹怦字守忠事親居䘮皆以孝稱貞觀龍朔中再¶
有詔褒羙旌表門閭碑以天寳五年立(集古録目)¶
¶
　　襄陽尹氏世以孝聞天下嗣宗生怦怦生慕先慕先¶
生仁恕一門四闕而此記又張柬之作忠臣孝子萃¶
此一碑可尊也(集古後録)¶
¶
　　貞一先生廟碣¶
¶
<pb:KR3h0070_WYG_074-22a>¶
　　衛憑撰薛希昌八分書天寳六年七月(金石録)¶
¶
　　陳隱王祠碣¶
¶
　　衛慿撰八分書無姓名天寳九年五月(金石録)¶
¶
　　蘇源眀正徳表¶
¶
　　周良弼八分書天寳十四年立(金石録)¶
¶
　　吕公表¶
¶
　　元結撰顧戒奢八分書上元元年建巳月(金石録)¶
¶
　　景祐三年余謫夷陵過荆南謁吕公祠堂見此碑立¶
<pb:KR3h0070_WYG_074-22b>¶
廡下碑無趺石埋地中勢若将踣惜其文翰遂得斯¶
本而入扵地䖏字多缺滅今世傳元子文編亦有此¶
文以碑考之集本首尾不完中間時時小異當以石¶
本為是然石本亦自多亡缺可不惜哉(集古録)¶
¶
　　䟦顧誡奢書吕肅公碑後云少陵送顧八分文學詩¶
云中郎石經後八分盖顦顇顧侯運鑪錘筆力破餘¶
地昔在開元中韓蔡同贔屓𤣥宗妙其書是以數子¶
至此詩盖謂誡奢也觀其遺蹟乃知子羙弗虛稱之¶
<pb:KR3h0070_WYG_074-23a>¶
碑首倒□亦自竒古不獨八分可賞云(東觀餘論)¶
¶
　　董孝子碣¶
¶
　　崔殷撰徐浩行書大厯十二年二月(金石録)¶
¶
　　郭英乂紀徳碣¶
¶
　　中書舍人姚子彦撰不著書人名氏英義字英義太¶
原晉陽人嘗為陕州刺史碑以(闕)　元年立(集古録目)¶
¶
　　唐立晉謝公碣¶
¶
　　裴倩撰僧道鋭書大厯七年十月龍興寺沙門皎然¶
<pb:KR3h0070_WYG_074-23b>¶
建(復齋碑録)¶
¶
　　立漢黄公碣¶
¶
　　李翰撰張從申行書李陽氷篆額建中元年三月¶
(金石録)¶
¶
　　唐立樗里子墓碑¶
¶
　　獨孤及撰張誼行書貞元三年立(金石録)¶
¶
　　孝子張常洧旌表碣¶
¶
　　貞元五年旌表張常洧門閭勅一道并紀孝行碑前¶
<pb:KR3h0070_WYG_074-24a>¶
許昌主簿髙宇撰旌表碣賛句容主簿承瓌撰皆同¶
刻不著書人名氏常洧字巨川句容人居父䘮廬墓¶
過期有芝草生扵墳上故見旌表(集古録目)¶
¶
　　唐孝子張常洧旌表碣文字磨滅僅可見其髣髴盖¶
孝悌之為名人之所甚慕而旌表非為一世勸也故¶
特録之者惜其将遂不見扵後世也其文辭筆墨亦¶
自可佳然不專取乎此也(集古録)¶
¶
　　邱公夫人虞氏石表¶
¶
<pb:KR3h0070_WYG_074-24b>¶
　　梁肅撰黎燧正書貞元十年十月(金石録)¶
¶
　　成紀王祭北嶽碣¶
¶
　　李穆撰令狐靖正書元和五年(金石録)¶
¶
　　陽公舊隱碣¶
¶
　　元和六年立(訪碑録)¶
¶
　　刑部郎中胡証撰夏縣令黎煟書縣尉李靈省篆額¶
証其門人也無所立年月在夏縣(集古録目)¶
¶
　　唐世篆法自李陽氷後寂然未有顯扵當時而能自¶
<pb:KR3h0070_WYG_074-25a>¶
名家者靈省所書陽公碣筆畫甚可佳既不顯聞扵¶
時亦不見扵他䖏以余家所藏之博而見扵録者惟¶
此雖未為絶筆亦可惜哉嗚呼士有負其能而不為¶
世所知者可勝道哉(集古録)¶
¶
　　新修虞舜廟碣¶
¶
　　嶺南東道節度推官謝楚撰長慶元年立(輿地碑目)¶
¶
　　醉吟先生白公西北巖石碣¶
¶
　　樂天自著墓碣也白敏中書㑹昌六年十一月立(復齋¶
<pb:KR3h0070_WYG_074-25b>¶
碑録)¶
¶
　　宣公律院碣¶
¶
　　嚴厚本撰栁公權正書㑹昌元年(金石録)¶
¶
　　晉關内侯廣昌長暨讓碣¶
¶
　　咸通中湖州刺史孔彭立在杭州¶
¶
　　金山寺石碣¶
¶
　　光啟二年建國子祭酒張峒題詩勒石(盤山志)¶
¶
　　孟浩然碣¶
¶
<pb:KR3h0070_WYG_074-26a>¶
　　唐䖏士孟君墓碑按唐史浩然襄陽人卒于開元之¶
末樊澤為節度使乃刻碑鳯林山南封寵其墓余嘗¶
親拜墓下碑劖兩面其一面極磨滅首行有江南風¶
景四字墨工謂之江南風景碑多不模傳余反復研¶
味乃同一碑爾遂語諸人其後得全碑者自余始此¶
碑樊澤撰不載書人姓名襄陽耆舊傳謂亦樊澤書¶
其間可與言詩及詩語樂和詩字皆從㫖從寺此字¶
扵他書無所見獨見扵此聊記之(集古後録)¶
¶
<pb:KR3h0070_WYG_074-26b>¶
　　陶孝婦墓碣¶
¶
　　李繇作碣陸羽為文在浙江䖏州府青田縣南(古今碑刻¶
記)¶
¶
　　(補)尹氏闕文¶
¶
　　右尹氏闕文在襄州題云唐孝子尹仁恕闕萬嵗通¶
天二年旌表萬嵗通天則天之年號也可謂昬亂之¶
世矣然尹氏猶見旌表孔子以為忠信可行扵蠻貊¶
信矣孝悌見尊扵昏亂也(集古録)¶
¶
<pb:KR3h0070_WYG_074-27a>¶
　　(補)貞一先生廟碣¶
¶
　　左威衛録事參軍衛慿撰右監門衛兵曹參軍薛希¶
昌八分貞一先生者道士司馬子㣲也字承禎法號¶
道徳又自號白雲先生眀皇置陽臺宫扵王屋山以¶
䖏之追諡貞一其從子綱因所居立以為廟碑無所¶
立年月在王屋縣(集古録目)¶
¶
¶
<pb:KR3h0070_WYG_074-27b>¶
¶
¶
¶
¶
¶
¶
¶
¶
　　六藝之一録卷七十五¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.761914
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 77
<pb:KR3h0070_WYG_077-1a>¶
　　欽定四庫全書¶
¶
　　六藝之一録卷七十八　　　　錢唐倪濤撰¶
¶
　　石刻文字五十四¶
¶
　　唐碑(釋氏四)¶
¶
　　𢎞福寺辨法師碑¶
¶
　　秘書丞李儼撰洋州司户薛純陁書法師名機字辨¶
姓張氏南陽人為𢎞福寺沙門碑以顯慶三年八月¶
立(集古録目)¶
¶
<pb:KR3h0070_WYG_077-1b>¶
　　右辨法師碑李儼撰薛純陀書純陀唐太宗時人其¶
書有筆法其遒勁精悍不减吾家蘭臺意其當時必¶
為知名士而今世人無知者然其所書亦不傳扵後¶
世余家集録可謂博矣所得純陀書祇此而已知其¶
所書必不止此而已也盖其不幸埋沈冺滅非余偶¶
録得之則遂不見扵世矣廼知士有負絶學髙世之¶
名而不幸不傳扵後者可勝歎哉可勝歎哉治平元¶
年閏五月晦日書(集古録)¶
¶
<pb:KR3h0070_WYG_077-2a>¶
　　右唐辨法師碑薛純陀書歐陽公集古録云純陀太¶
宗時人其書有筆法意其當時必為知名士而今世¶
人罕知者集古所得純陀書祇此而已余按法書要¶
録云薛純陀學歐草㣲傷肥鈍亦通之亞也然則純¶
陀當時真知名矣余又得純陀八分書比干碑歐陽¶
公所未嘗見也與純陀同時有薛純唐太宗命書砥¶
柱銘者其筆法與純陀絶相類疑即一人盖唐初時¶
人名姓多如此爾(金石録)¶
¶
<pb:KR3h0070_WYG_077-2b>¶
　　辨法師碑薛純陀書昔歐陽公嘗評其不减率更然¶
所書不傳于後永叔所得純陀書惟此不知又有甚¶
焉者也貞觀十二年奉勅書銘砥柱其字磊落如山石¶
自開隱鱗而出可以見方丈之勢矣固無牽強以成¶
也當時如虞伯施禇登善號能書者皆避而讓之其¶
後栁誠懸愛其書恐失其次第則又别書扵石後世¶
得純陀所書砥柱銘者皆碎雜叢叠必按此而序之¶
砥柱銘薛純而此碑為薛純陀嘗為秘書省正字本¶
<pb:KR3h0070_WYG_077-3a>¶
名純陀後以純自别扵時檢于類書見之(廣川書跋)¶
¶
　　辨英法師碑¶
¶
　　正書無書撰人姓名顯慶四年六月(金石録)¶
¶
　　道因法師碑¶
¶
　　李儼撰歐陽通正書龍朔三年十月(金石録)¶
¶
　　唐道因法師碑中臺司藩大夫李儼撰蘭臺郎騎都¶
尉歐陽通書通率更令詢之子書法出家學矩矱森¶
嚴意度飄逸但少含蓄之趣耳(東里續集)¶
¶
<pb:KR3h0070_WYG_077-3b>¶
　　道因與𤣥奘同譯經者見髙僧傳碑文亦宏麗饒其¶
家言然去蕳栖頭陀不啻一小刼耳評者謂歐陽蘭¶
臺瘦怯扵父而險峻過之此碑如病維摩髙格貧士¶
雖不饒樂而眉宇間有風霜之氣可重也余嘗謂皇¶
象文武索靖載妖帖章草中鳥跡筆者顔真卿家廟¶
茅山碑正書中玉筯筆者蘭臺道因碑正書中八分¶
筆者此未易為俗人言也(弇州山人槀)¶
¶
　　王元羙曰評者謂蘭臺瘦怯于父而險峻過之此碑¶
<pb:KR3h0070_WYG_077-4a>¶
如病維摩髙格貧士雖不饒樂而眉宇間有風霜之¶
氣可重也余謂蘭臺故學父書而小變為險筆時兼¶
𨽻分自是南北朝流風餘韻李仲璇孔廟碑趙文淵¶
所書華岳碑可覆觀也(石墨鐫華)¶
¶
　　歐陽通正書較信本流麗有餘而嚴敬不足杜詩云¶
書貴瘦硬方通神今以此視化度醴泉諸碑已自癡¶
肥矣然學者自此求信本之迹則亦執柯伐柯取則¶
不逺矣(𤣥牘記)¶
¶
<pb:KR3h0070_WYG_077-4b>¶
　　古跡吾不得而見之矣今之模搨失真又了無足觀¶
惟有古碑版耳率更碑版尚有數種而蘭臺止存一¶
道因法師碑蘭臺父子齊名號大小歐陽率更楷法¶
源出古𨽻故骨氣洞達結體獨異居唐楷書第一小¶
歐陽早孤購求父書不惜重貲力學不倦能窺源本¶
家學相承非剏造也(金石史)¶
¶
　　今在西安府儒學(金石文字記)¶
¶
　　安國寺才法師碑¶
¶
<pb:KR3h0070_WYG_077-5a>¶
　　髙智周撰吕保正書龍朔三年十月(諸道石刻録)¶
¶
　　荘嚴寺行䖍法師碑¶
¶
　　許彦伯撰髙正臣書上元元年甲戌九月十五日建¶
(復齋碑録)¶
¶
　　慈恩寺大法師基公碑¶
¶
　　李義撰沙門正演正書永淳元年十二月四日立(復齋¶
碑録)¶
¶
　　㑹真法師紀徳碑¶
¶
<pb:KR3h0070_WYG_077-5b>¶
　　馮内直撰正書無姓名垂拱二年二月(金石録)¶
¶
　　修敬寺旭禪師碑¶
¶
　　無書撰人名氏禪師姓趙氏絳州稷山人碑以萬嵗¶
通天二年立在河陽(集古録目)¶
¶
　　崇聖寺曇遂法師碑¶
¶
　　薦福寺譯經沙門波崙撰前鳯州録事袁元悊書法¶
師姓魏氏鉅鹿曲陽人髙宗儀鳯中初復崇聖寺召¶
法師居之其後自斷支體刳心腹以食百獸而死碑¶
<pb:KR3h0070_WYG_077-6a>¶
以長安元年立(集古録目)¶
¶
　　信行禪師碑¶
¶
　　越王貞撰薛稷正書并碑隂在長安縣西北八里神¶
龍二年八月立(金石録)¶
¶
　　信行禪師興教碑越王貞撰中書舍人薛稷書扵禪¶
師事迹無所叙述但為稱羙之辭而已謂之興教碑¶
以神龍二年八月立(集古録目)¶
¶
　　大通禪師碑¶
¶
<pb:KR3h0070_WYG_077-6b>¶
　　唐僧謂神秀為北宗慧能為南宗神秀以神龍二年¶
賜諡大通禪師岐王範張説及徴士盧鴻皆為其碑¶
文(舊唐書方技傳)¶
¶
　　寳嚴院千嵗和尚碑¶
¶
　　僧宗一撰開元二年四月立(諸道石刻録)¶
¶
　　誌公碑¶
¶
　　行書開元三年二月其額云大唐齊州章邱縣常白¶
山醴泉寺誌公之碑今仍在寺中而其地已割入鄒¶
<pb:KR3h0070_WYG_077-7a>¶
平矣碑隂有誌公像其下方斷齧不全按此所述是¶
梁之寳誌與陸倕文畧同而曰既墓彼山又墳兹嶺¶
則此地亦有誌公墳也僧家有衣鉢爪髪塔不嫌兩¶
葬(金石文字記)¶
¶
　　懐素律師碑¶
¶
　　崔融撰行敦集王書開元六年二月碑在京兆府(金石¶
録)¶
¶
　　國子司業崔融撰安國寺沙門行敦集王羲之書懐¶
<pb:KR3h0070_WYG_077-7b>¶
素西崇福寺僧也姓范氏長安人碑以開元二年六¶
月立(集古録目)¶
¶
　　善達法師碑¶
¶
　　郭廷誨撰正書無姓名開元七年五月(金石録)¶
¶
　　郭廷誨撰任遺祚正書開元七年五月建在元城(復齋¶
碑録)¶
¶
　　廣果寺能大師碑¶
¶
　　武平一撰正書無姓名開元七年立(諸道石刻録)¶
¶
<pb:KR3h0070_WYG_077-8a>¶
　　萬廻法師碑¶
¶
　　徐堅撰行書無姓名開元十年又五月(金石録)¶
¶
　　普寂禪師碑¶
¶
　　盧鴻撰并八分書開元十二年正月(金石録)¶
¶
　　静泰法師碑¶
¶
　　吕向撰劉懐信正書開元十二年八月(金石録)¶
¶
　　文蕩律師碑¶
¶
　　盧渙撰魏栖梧正書開元十三年十月(金石録)¶
¶
<pb:KR3h0070_WYG_077-8b>¶
　　前河南吉城尉盧奐撰著作郎魏栖梧書律師姓¶
藥氏河南宻縣人開元十三年十月弟子一智為之¶
建塔立此碑在陽翟縣(集古録目)¶
¶
　　道安禪師碑¶
¶
　　開元十五年十月宋儋撰并行書今在嵩山㑹善寺¶
廢戒壇前中斷(金石文字記)¶
¶
　　佛䭾禪師碑¶
¶
　　李訥撰張庭珪八分書開元十七年七月(金石録)¶
¶
<pb:KR3h0070_WYG_077-9a>¶
　　佛䭾禪師塔碑後序¶
¶
　　李湜撰眀乾節行書開元十八年五月建附(金石録)¶
¶
　　曇榮禪師碑¶
¶
　　崔禹撰蘇睍銘章鍳八分書開元十八年(金石録)¶
¶
　　嵩山閒居寺珪禪師碑¶
¶
　　宋儋撰并行書開元二十三年四月(金石録)¶
¶
　　大智禪師碑¶
¶
　　嚴復撰史惟則八分書開元二十四年九月(金石録)¶
¶
<pb:KR3h0070_WYG_077-9b>¶
　　大智禪師義福碑并碑隂史惟則書西京(金石畧)¶
¶
　　此碑為唐史侍御惟則書竇臮述書賦稱史書古今¶
折衷大小應變聲價極不落莫也其行筆絶類太山¶
銘而縝宻過之知開元帝潤澤所自耳大智師北宗¶
之錚錚者嚴挺之粗能其家言俱可存也(弇州山人槀)¶
史維則分𨽻書竇臮稱其古今折衷大小應變如因¶
髙而矚逺俯川陸而必見今觀此碑信是開元間分¶
書第一手嚴挺之文亦麗則可觀大智師見唐方技¶
<pb:KR3h0070_WYG_077-10a>¶
傳傳云開元二十年卒碑云二十四年(石墨鐫華)¶
¶
　　大智和尚七十九年東奔西走説佛説法只留得卧¶
去坐去有何差别二句已是眼光落地時蹭蹬話頭¶
嚴挺之史惟則二家癡漢更為作碑寫頌只至今日¶
装法帖書跋語紛紛不了古詩不云乎當時一着蓑¶
衣去江水茫茫何䖏尋淵泉若穿透此句便雖滿家¶
書法名畫我只道眼中無有片紙隻字也(𤣥牘記)¶
大智禪師碑隂記¶
¶
<pb:KR3h0070_WYG_077-10b>¶
　　楊伯成撰史惟則八分書開元二十九年立附(金石録)¶
碑隂陽伯成撰記施浄財事而惟則書書法瘦而少¶
態與前碑異何也(石墨鐫華)¶
¶
　　大智禪師碑嚴挺之撰史惟則八分書并篆額碑隂¶
記陽伯成撰史惟則八分書今在西安府儒學(金石文字¶
記)¶
¶
　　大智禪師碑(之二)¶
¶
　　嚴浚撰胡沛然集王右軍書天寳十一年八月(金石録)¶
¶
<pb:KR3h0070_WYG_077-11a>¶
　　萬㢠廻大師神跡碑¶
¶
　　徐彦伯撰史惟則八分書開元二十五年五月(金石録)¶
萬囘神跡記右散騎常侍徐彦伯撰太子右内率府¶
録事叅軍集賢院學士史惟則八分書萬回虢人姓¶
張氏據記沙門𤣥奘嘗西逰天竺有寺空其一室問¶
其人曰是僧方生扵中國其號萬回盖自此而徃者¶
萬回矣萬回言語悲喜不常如狂者所為多異髙宗¶
延之禁中中宗號之曰𤣥通大居士封法雲公𤣥宗¶
<pb:KR3h0070_WYG_077-11b>¶
為營居室扵醴泉里後追贈司徒封虢國公碑以開¶
元二十五年萬回弟子沙門還源所立(集古録目)¶
¶
　　萬回神迹記碑徐彦伯撰其事固已怪矣𤣥宗英偉¶
之主彦伯當時名臣也而君臣相與尊寵稱述之如¶
此欲使庸愚之人不信不惑其可得乎世傳道士罵¶
老子云佛以神怪禍福恐動世人俾皆信嚮而爾徒¶
髙談清静遂使我曹寂寞此雖鄙語有足采也(集古録)¶
萬囬神迹碑隂記¶
¶
<pb:KR3h0070_WYG_077-12a>¶
　　楊伯成撰并賛史惟則八分書并篆額開元二十五¶
年仲夏十有五日戊子記(復齋碑録)¶
¶
　　懐道律師碑¶
¶
　　李邕撰并行書開元二十五年七月(金石録)¶
¶
　　東山愛同寺懐道闍&KR0058;碑括州刺史李邕撰并書闍¶
&KR0058;姓陳氏為福州愛同寺僧碑以開元二十五年七¶
月立(集古録目)¶
¶
　　𤣥覧律師碑¶
¶
<pb:KR3h0070_WYG_077-12b>¶
　　徐安貞撰褚庭誨正書開元二十五年八月(金石録)¶
工部侍郎徐安貞撰諫議大夫褚庭誨書法師庭誨¶
之諸父也為杭州華嚴寺僧碑以開元二十五年八¶
月立(集古録目)¶
¶
　　智逺律師碑¶
¶
　　啖彦珍撰陳瓌行書開元二十五年九月(金石録)¶
¶
　　大照禪師碑¶
¶
　　盧僎撰史惟則八分書天寳元年十二月(金石録)¶
¶
<pb:KR3h0070_WYG_077-13a>¶
　　右大照禪師碑唐吏部員外郎盧僎撰伊闕縣尉集¶
賢院待制兼校理史惟則書碑天寳元年立唐世八¶
分書名家者四人而已韓擇木李潮蔡有鄰及惟則¶
也(集古録)¶
¶
　　大照禪師碑¶
¶
　　李邕撰并行書天寳元年二月碑在州嵩嶽寺(金石録)¶
金陵俞仲茅先生藏李泰和行書大照禪師碑二千¶
餘字硬黄紙筆法精整清栗有歐虞風味視他書欹¶
<pb:KR3h0070_WYG_077-13b>¶
側疎豪者大不同先生云此書自唐以来即為髙麗¶
所藏以故絶無宣和政和等璽羣玉秋壑等印與蘇¶
米等跋神廟末年一弁得之平壤将獻之幕府媒進¶
余策遼事之必敗戒其母遽徃已而果然此卷遂留¶
余䖏稍酬之金帛不能滿其意也而終無肯昂直應¶
者故尚為余物耳世傳北海石本娑羅雲麾率以宕¶
逸取竒與此絶不類乃知古人勝䖏初不可以一途¶
取如菩薩神變散入諸趣在具眼者熟叅之蕭然有¶
<pb:KR3h0070_WYG_077-14a>¶
得也(六研齋二筆)¶
¶
　　大照名普寂大通秀之嗣去達磨七世是名北宗門¶
庭甚盛所謂南京法主三帝門師者也碑當在嵩嶽¶
寺今不存拓本乃翻刻者不逮雲麾嶽麓亞扵娑羅¶
耳(金石文字記補遺)¶
¶
　　法現禪師碑¶
¶
　　李通文撰吕向正書天寳元年九月(金石録)¶
¶
　　故一切導師碑¶
¶
<pb:KR3h0070_WYG_077-14b>¶
　　撰人姓名殘缺沙門智謙行書天寳二年六月(金石録)¶
¶
　　實際寺隆闡大法師碑¶
¶
　　右唐實際寺懐惲碑無書撰人姓名觀碑中有弟子¶
思荘敬想清輝勒兹𤣥徳之語則碑乃惲之徒所撰¶
碑稱惲能頌般若神咒際遇髙宗武后兩朝可謂緇¶
流之出色者而其老也乃患惡疾以死朝廷復贈之¶
曰隆闡法師然則其法果安在哉(金薤琳瑯)¶
¶
　　右隆闡法師碑僧懐惲撰及書頗亦能為其家言筆¶
<pb:KR3h0070_WYG_077-15a>¶
法尤圓&KR0839;有聖教遺意後稱天寳二年至眀年則改¶
年為載矣趙明誠金石録極詳備而遺此似不可曉¶
(弇州山人槀)¶
¶
　　此碑行書源出聖教而漸作婉媚纒繞殊乏晉人瘦¶
勁蕭疎之趣碑為懐惲立都𤣥敬云無書撰人姓名¶
碑中有弟子思荘敬想清徽勒兹𤣥琰則碑為惲之¶
徒所撰未知是否而王元羙乃曰僧懐惲撰及書頗¶
亦能為其家言筆法尤圓&KR0839;有聖教遺意今碑中叙¶
<pb:KR3h0070_WYG_077-15b>¶
惲生死甚備明云大足元年十月二十二日神遷春¶
秋六十有二神龍元年勅贈隆闡大法師天寳二年¶
建碑又弟子思荘云云如元羙言豈惲鬼撰書耶盖¶
碑首後人妄増懐惲及書四字文理本不屬而元羙¶
疑于及字上當有撰字遂誤耳元羙博學絶世似未¶
見都𤣥敬金薤琳瑯又似未讀竟此碑然謂惲頗能¶
為其家言又似并取其文者至人乃作夢語何也(石墨¶
鐫華)¶
¶
<pb:KR3h0070_WYG_077-16a>¶
　　天寳二年十二月今在西安府儒學題曰唐實際寺¶
故寺主懐惲奉勅贈隆闡大法師碑銘并序其下曰¶
懐惲及書盖不可曉文中有弟子大温寺主思荘敬¶
想清徽勒兹𤣥琰疑即其人所書(金石文字記)¶
¶
　　道超和尚精徳碑¶
¶
　　在隆州古城山平等寺中天寳四載薛兼金撰(輿地碑目)¶
¶
　　一切導師元傾和尚碑¶
¶
　　僧崇業撰僧智謙書天寳五年六月立(京兆金石録)¶
¶
<pb:KR3h0070_WYG_077-16b>¶
　　曹溪能大師碑¶
¶
　　兵部侍郎宋鼎撰河南陽翟縣丞史惟則八分書能¶
大師姓盧氏南海新興人居新興之曹溪天寳七年¶
其弟子神㑹建碑于鉅鹿郡之開元寺(集古録目)¶
¶
　　宋泉撰史惟則八分書天寳十一年二月(金石録)¶
¶
　　乗真禪師碑¶
¶
　　王雄風撰胡沛然行書天寳七年八月(金石録)¶
¶
　　眀禪師碑¶
¶
<pb:KR3h0070_WYG_077-17a>¶
　　鄭靈之撰徐浩正書天寳十年七月(金石録)¶
¶
　　天寳十年鄭炅之撰徐浩書秋暑困甚覧之醒然治¶
平丙午孟饗致齋東閣書(集古録)¶
¶
　　瑶臺寺大徳碑¶
¶
　　撰人姓名殘缺韓擇木八分書天寳十一年十二月¶
(金石録)¶
¶
　　法華寺𤣥儼律師碑¶
¶
　　前秘書省正字萬齊融撰武部郎中徐浩書律師姓¶
<pb:KR3h0070_WYG_077-17b>¶
徐氏諸暨人居越州法華寺碑以天寳十五年六月¶
立(集古録目)¶
¶
　　山谷寺璨大師碑¶
¶
　　房琯撰徐浩八分書上元元年建辰月(金石録)¶
¶
　　大澄禪師碑¶
¶
　　王縉撰徐浩行書大厯四年三月(金石録)¶
¶
　　大證禪師碑銘王縉撰徐浩正書今在嵩嶽寺(金石文字¶
記)¶
¶
<pb:KR3h0070_WYG_077-18a>¶
　　法慎律師碑¶
¶
　　李華撰張從申行書李陽氷篆大厯八年十二月(金石¶
録)¶
¶
　　龍興寺四絶碑首者李陽氷篆法慎律師碑額也在¶
揚州龍興寺唐李華文張從申書李陽冰篆額律師¶
者淮南愚俗素信重之謂此碑為四絶碑律師非余¶
所知華文與仲申書余亦不甚好故獨録此篆爾(集古¶
録)¶
¶
<pb:KR3h0070_WYG_077-18b>¶
　　張從申書其原出于王大令筆意與李北海同科故¶
名重一時書苑云從申結字縝宻近古未有弟從師¶
從義從約並工書皆得右軍風規時人謂之四龍書¶
賦云張氏四龍名揚海内厥有季弟功夫少對右軍¶
風規下筆斯在季謂從申也又云從申近古所無恨¶
扵聞見不多右軍之外一歩不窺予觀從申雖學右¶
軍其原出扵大令筆意與李北海同科名重一時宜¶
不虚得但所短者抑揚低昂太過又真不及行耳然¶
<pb:KR3h0070_WYG_077-19a>¶
唐人而有晉韻殊可嘉尚近世歐陽文忠為集古録¶
而雅不愛從申書故此碑見棄而特取其篆首至其¶
書王師乾碑以見稱于秦玠故聊存焉信乎真賞之¶
難值也註云從申有弟三人又云季謂從申不可曉¶
(東觀餘論)¶
¶
　　鏡智禪師碑¶
¶
　　獨孤及撰張從申行書大厯八年十二月(金石録)¶
¶
　　開元寺僧殘碑¶
¶
<pb:KR3h0070_WYG_077-19b>¶
　　右唐開元寺僧殘碑雖書撰人姓名殘缺然以字畫¶
考之為顔魯公書無疑也初仁宗朝吴長文叅政為¶
在京師僦居治地得之當時文士皆為賦詩今其石¶
尚藏汶上長文家云(金石録)¶
¶
　　空寂寺大福和尚碑¶
¶
　　陸海撰僧惟髙書寳應二年(京兆金石録)¶
¶
　　三藏和尚不空碑¶
¶
　　嚴郢撰徐浩正書建中二年十二月(金石録)¶
¶
<pb:KR3h0070_WYG_077-20a>¶
　　御史大夫嚴郢撰彭王傅徐浩書不空西域人居長¶
安興善寺自𤣥宗以来謂之(闕)　代宗時加開府儀¶
同三司肅國公賜號(闕)　　　　追贈司空加號大¶
辨正廣(闕)　　　碑以建中二年十一月立(集古録目)¶
¶
　　右唐不空碑自眀皇以後職官不勝其濫下至佛氏¶
老子之徒亦皆享髙爵重禄故不空始為特進大鴻¶
臚封肅國公既歿又贈司空嗚呼名器之輕一至扵¶
此昔舜命伯禹作司空異于是矣(金石録)¶
¶
<pb:KR3h0070_WYG_077-20b>¶
　　和尚不空也碑徐浩書浩𫝊曰父嶠之善書以法授¶
浩世状其書曰怒猊抉石渴驥奔泉尤為司空圗所¶
爱又嘗論書曰鷹隼乏彩而翰飛戻天者骨勁而氣¶
猛也翬翟備色而翺翔百歩者肉豐而力沉也若藻¶
曜而髙翔書之鳯凰矣可謂誇詡之極今觀此碑雖¶
結法老勁而㣲少清逸在唐書中似非其至者(石墨鐫華)¶
舊唐書王縉傳曰初代宗喜祠祀未甚重佛而元載¶
杜鴻漸與縉喜飯僧徒代宗嘗問以福業報應事載¶
<pb:KR3h0070_WYG_077-21a>¶
等因而啟奏代宗由是奉之過當嘗令僧百餘人扵¶
宫中陳設佛像經行念誦謂之内道塲其飲膳之厚¶
窮極珍異出入乗廐馬度支具廪給每西蕃入冦必¶
令羣僧講誦仁王經以禳鹵冦苟幸其退則横加錫¶
賜胡僧不空官至卿監封國公通籍禁中勢移公卿¶
爭權擅威自相凌奪凢京畿之豐田羙利多歸扵寺¶
觀吏不能制僧徒雖有藏姦蓄亂敗戮相繼而代宗¶
信心不易乃詔天下官吏不得箠曳僧尼又見縉等¶
<pb:KR3h0070_WYG_077-21b>¶
施財立寺窮極瓌麗每對揚啟沃必以業果為證以¶
為國家慶祚靈長皆福報所資業力已定雖小有患¶
難不足道也故禄山思眀毒亂方熾而皆有子禍僕¶
固懐恩将亂而死西戎犯闕未擊而退此皆非人力¶
所能制也帝信之愈甚公卿大臣既推以業報則人¶
事棄而不修故大厯刑政日以陵遲有由然也五臺¶
山上有金閣寺鑄銅為瓦塗金扵上照曜山谷計錢¶
巨億萬縉為宰相給中書符牒令臺山僧數十人分¶
<pb:KR3h0070_WYG_077-22a>¶
行郡縣聚徒講説以求貨利代宗七月望日扵内道¶
塲造盂蘭盆餙以金翠所費百萬又設髙祖以下七¶
聖神座備旛節龍傘衣裳之制各書尊號扵旛上以¶
識之舁出内陳扵寺觀是日排儀仗百寮序立扵光¶
順門以俟之旛花鼓舞迎呼道路嵗以為常其傷教¶
之原始扵縉也史傳所言佞佛之弊至切故具録之¶
按此碑不空以一胡僧而官至特進大鴻臚開府儀¶
同三司肅國公遂為後代沙門授官之祖吁亦異矣¶
<pb:KR3h0070_WYG_077-22b>¶
(金石文字記)¶
¶
　　册府元龜言大歴三年二月興善寺不空三藏上言¶
因修寺塔下見古埏得一小棺長尺餘發視有十餘¶
重棺皆金寳装餙中有舍利骨及佛髪一條每棺一¶
鎖規製妙絶有殷仲文題賛其説近怪仲文為桓𤣥¶
侍中領左衛将軍安帝反正出為東陽太守未至關¶
中不可以欺里巷之儒而代宗乃出寳輿具威儀迎¶
入内道塲奉之何哉(仝上)¶
¶
<pb:KR3h0070_WYG_077-23a>¶
　　均法師碑¶
¶
　　沙門惟心撰髙述書貞元三年五月(金石録)¶
¶
　　徑山大覺師碑¶
¶
　　王頴撰王偁正書貞元十年十一月(金石録)¶
¶
　　招隱寺朗然禪師碑¶
¶
　　栁識撰釋常靜正書并篆額貞元五年十一月樹碑¶
(復齋碑録)¶
¶
　　東山懐一律師碑¶
¶
<pb:KR3h0070_WYG_077-23b>¶
　　皇甫政撰褚長文正書邱悌篆額貞元八年四月立¶
(復齋碑録)¶
¶
　　愛同寺西院大律師碑¶
¶
　　劉太真撰于頔書貞元八年立(諸道石刻録)¶
¶
　　東林寺律大徳熈怡大師碑¶
¶
　　許堯佐撰李行言分書并篆額貞元十二年八月建¶
(諸道石刻録)¶
¶
　　恵昕大師碑¶
¶
<pb:KR3h0070_WYG_077-24a>¶
　　齊推撰正書姓名殘缺貞元十七年(金石録)¶
¶
　　楚金禪師碑¶
¶
　　沙門飛錫撰吴通㣲行書貞元二十年七月(金石録)¶
¶
　　紫閣山艸堂寺沙門飛錫撰學士吴通㣲書楚金姓¶
程氏長安人開元中建多寳塔扵千福寺𤣥宗夢聞¶
其(闕)　　　之徳宗時中人竇文場言楚金其師也¶
(闕)　　諡乃諡曰大圓碑以貞元二十一年七月立¶
(集古録目)¶
¶
<pb:KR3h0070_WYG_077-24b>¶
　　書學之盛莫踰李唐今世雖紙爛墨渝而收者得其¶
一字猶鳯毛麟角不嫌于少多寳佛塔魯公之書遍¶
天下而通㣲此刻僅見之即此可以想見當時之盛¶
矣故世人有言者曰收藏貴富賞鍳貴精二者我今¶
見之印翁夫子矣原溥其世守之(𤣥牘記)¶
¶
　　吴通㣲為學士工行草然有譏其近吏者此碑清圎¶
婉逸雖鈎磔小减而亦㣲有晉之風度觀者當自得¶
之(石墨鐫華)¶
¶
<pb:KR3h0070_WYG_077-25a>¶
　　楚金禪師碑沙門飛錫撰吴通㣲正書附奉勅追諡¶
號記在顔魯公多寳塔碑隂(金石文字記)¶
¶
　　禪定寺通公碑¶
¶
　　嚴綬撰顔頵正書永貞元年十一月建(復齋碑録)¶
¶
　　乗廣禪師碑¶
¶
　　劉禹錫撰并正書元和二年五月(金石録)¶
¶
　　右唐乗廣禪師碑劉禹錫撰初余為金石録頗采唐¶
賢所為碑校正文集之誤禹錫之文所録才數篇最¶
<pb:KR3h0070_WYG_077-25b>¶
後得此碑以校集本是正者凢數十字以此知典籍¶
嵗久轉寫脱誤可勝歎哉(金石録)¶
¶
　　大𧦬禪師碑¶
¶
　　張和靖撰八分書姓名殘缺元和二年七月(金石録)¶
¶
　　彌陀和尚碑¶
¶
　　栁宗元撰并正書元和五年(金石録)¶
¶
　　南嶽彌陀和尚碑栁宗元撰并書自唐以来言文章¶
者推韓栁栁豈韓之徒哉真韓門之罪人也盖世俗¶
<pb:KR3h0070_WYG_077-26a>¶
不知其所學之非苐以當時輩流言之爾今余又多¶
録其文懼益後人之惑也故書以見余意(集古録)¶
¶
　　右唐彌陀和尚碑栁宗元撰并書以集本校之不同¶
者十餘字皆當以碑為正(金石録)¶
¶
　　永興寺僧伽和尚碑¶
¶
　　裴曥撰胡季良篆額費濤行書元和九年十月(復齋碑録)¶
¶
　　般舟和尚碑¶
¶
　　元和三年右般舟和尚碑栁宗元撰并書　子厚所¶
<pb:KR3h0070_WYG_077-26b>¶
書碑世頗多有書既非工而字畫多不同疑喜子厚¶
者竊借其名以為重子&KR0779;與退之皆以文章知名一¶
時而後世稱為韓栁者盖流俗之相傳也其為道不¶
同猶夷夏也然退之扵文章每極稱子厚者豈以其¶
名並顯扵世不欲有所貶毁以避爭名之嫌而其為¶
道不同雖不言顧後世當自知歟不然退之以力排¶
釋老為己任扵子&KR0779;不得無言也(集古録)¶
¶
　　右唐般舟和尚碑栁宗元撰并書子&KR0779;頗自矜其書¶
<pb:KR3h0070_WYG_077-27a>¶
然亦不甚工今見扵世者惟此與彌陀和尚碑爾雖¶
字畫大小不同然筆法絶相似歐陽公以為不類又¶
疑他人借子厚之名者非也(金石録)¶
¶
　　智浩律師碑¶
¶
　　段文昌撰蕭延慶正書元和九年十二月(金石録)¶
¶
　　大覺禪師國一碑¶
¶
　　崔元翰撰歸登行書并題額元和十年四月建在徑¶
山(復齋碑録)¶
¶
<pb:KR3h0070_WYG_077-27b>¶
　　歸登書徑山禪師碑乃登騎省時書也字皆真行縱¶
横變動筆意尤精(墨池編)¶
¶
　　章敬寺百巖大師碑¶
¶
　　興元尹山南西道節度使權徳輿撰尚書右僕射鄭¶
餘慶書大師名懐暉嘗居太行百巖寺因以為號碑¶
以元和十三年立(集古録目)¶
¶
　　(附)章敬寺百巖大師靈塔碑¶
¶
　　汴州刺史宣武軍節度副大使令狐楚撰吏部尚書¶
<pb:KR3h0070_WYG_077-28a>¶
鄭絪書大師以元和中詔至京師章敬寺長慶初令¶
狐楚請賜諡及塔名曰宣教碑以大和三年立(集古録目)¶
¶
　　右百巖大師懐暉碑權徳輿撰文鄭餘慶書歸登篆¶
額又有别碑令狐楚撰文鄭絪書懐暉者吾不知為¶
何人而彼五君者皆唐世名臣其喜為之傳道如此¶
欲使庸愚之人不信不惑其可得乎民之無知惟上¶
所好惡是從是以君子之所慎者在乎所學楚之文¶
曰大師泥洹茶毗之六年余以門下侍郎平章事攝太¶
<pb:KR3h0070_WYG_077-28b>¶
尉泥洹茶毗是何等語宰相坐廟堂之上而口為斯¶
言邪臯䕫稷契居堯舜之朝其語言尚書載之矣異¶
乎此也(集古録)¶
¶
　　廬山峯頂寺臨壇大德法真碑¶
¶
　　李𢎞慶撰僧雲臯正書長慶三年四月立(復齋碑録)¶
¶
　　東林寺大徳粲公碑¶
¶
　　吉州司户許堯佐撰吴郡陸蔚之書并篆額元和八¶
年端午建武宗時廢大中八年七月再立(復齋碑録)¶
¶
<pb:KR3h0070_WYG_077-29a>¶
　　大覺禪師碑¶
¶
　　崔元翰撰胡季良八分書并篆額寳厯二年十一月¶
(諸道石刻録)¶
¶
　　湼槃和尚碑¶
¶
　　武翊黄撰栁公權正書大和二年七月(金石録)¶
¶
　　栖霞寺大德玭律師碑¶
¶
　　劉軻撰僧雲臯正書大和四年九月(金石録)¶
¶
　　齊餘篆額(復齋碑録)¶
¶
<pb:KR3h0070_WYG_077-29b>¶
　　衡岳寺大徳瑗公碑¶
¶
　　皇甫湜撰王翊正書大和三年正月(金石録)¶
¶
　　龍興寺恵崇大師碑¶
¶
　　釋好直述門人宗易行書大和五年十月建在餘姚¶
(復齋碑録)¶
¶
　　佛窟大師碑¶
¶
　　韓(缺)撰張抱元正書大和六年(諸道石刻録)¶
¶
　　在天台縣(輿地碑目)¶
¶
<pb:KR3h0070_WYG_077-30a>¶
　　普安院左溪大師碑¶
¶
　　撿校吏部員外郎李華撰孫承釗毛如浦等行書篆¶
額大和九年十二月立在浦江(復齋碑録)¶
¶
　　華嚴寺法順大師碑¶
¶
　　許康佐撰并正書開成二年(京兆金石録)¶
¶
　　寂照和尚碑¶
¶
　　開成六年段成式撰僧無可楷書顧𤣥篆額(金石録)¶
¶
　　右碑楷書遒勁無可名僧有詩集閬仙從弟碑舊在¶
<pb:KR3h0070_WYG_077-30b>¶
縣西卅里馬跑泉鎮今移置縣寺階下夫物之善合¶
徃聞未覩碑初出失趺土人以碌䃚承之不相宜移¶
来方慮寺階下方石刻雲覆宛然以碑合之脗然原¶
趺不知何相逺也遇亦竒矣聞初康牧識而出之土¶
中牧號小山對山子也亦竒並記(金石遺文)¶
¶
　　此碑在咸陽西馬跑泉地中武功康子秀先生過而¶
識之以語土人竪扵道旁其後王咸陽移之咸陽城¶
中寺以碑有安國寺字遂改名其寺為安國寺按碑¶
<pb:KR3h0070_WYG_077-31a>¶
段成式撰僧無可書成式文筆自竒此碑為佛言尤¶
竒無可賈島從弟有詩集傳世其書法出栁誠懸而¶
優孟者子秀名梣太史徳涵子也(石墨鐫華)¶
¶
　　大達法師碑(金石畧作大達法師端甫碑)¶
¶
　　裴休撰栁公權正書㑹昌元年十二月(金石録)¶
¶
　　大覺禪師二碑¶
¶
　　一李吉甫撰蕭起正書大中八年十二月(金石録)¶
¶
　　一邱丹撰蕭起行書大中九年五月(金石録)¶
¶
<pb:KR3h0070_WYG_077-31b>¶
　　水閣院律大徳齊朗和尚碑¶
¶
　　鄭素卿撰僧道真行書太和六年建大中八年重立¶
(諸道石刻録)¶
¶
　　圭峰禪師碑¶
¶
　　裴休撰并正書大中九年正月(金石録)¶
¶
　　圭峰禪師碑唐相裴休撰并書其文辭事迹無足採¶
而其字法世所重也故録之云(集古録)¶
¶
　　圭峰禪師宗宻法門龍象第以多所㳺講著述一時¶
<pb:KR3h0070_WYG_077-32a>¶
不能無疑扵達摩慧能之宗㫖而裴丞相休獨能知¶
之然至累千言而為之辨則亦贅矣自心而證者為¶
法隨願而起者為行行有殊法則一即四語已盡之¶
是時栁誠懸銘書名天下僅以之篆額而自書文者¶
深欲有效扵宻也書法亦清勁瀟灑大得率更筆意¶
裴能知宻為四依十地人其自待當亦不逺而沒後¶
為于闐王子願姓名扵背豈猶未能離輪廽耶抑亦¶
所謂隨願而現者也記扵此俟耆宿質之(弇州續槀)¶
¶
<pb:KR3h0070_WYG_077-32b>¶
　　此碑裴相公休撰并書法全出歐陽信本而瘦勁不¶
及也當時栁誠懸書名動一時乃任篆休自任書亦¶
信能書矣余不敏竊謂此固當勝栁書(石墨鐫華)¶
¶
　　圭峰禪師碑裴公羙休撰并書栁誠懸篆栁書名噪¶
一時視公羙固在雁行裴博綜教相通徹祖心手書¶
藏經五百函序諸疏論固是宰官禪那其父眀肅越¶
州觀察使又建龍興大佛殿先是越州沙門曇彦同¶
許詢造塔未成詢亡彦師可百二十嵗猶存岳陽王¶
<pb:KR3h0070_WYG_077-33a>¶
将撫越彦曰𤣥度来也時詢亡已三十餘年弟子疑¶
其耄忽岳陽果至以誌公宻示先造彦彦遥召曰許¶
𤣥度来何暮昔日浮圗今如故岳陽曰弟子蕭詧何¶
呼許𤣥度彦曰未達宿命拉入室席地以三昧力加¶
彼岳陽忽悟前身造塔事宛若目前因重新二塔衆¶
以殿事請彦曰吾縁力未至二百年後以待非衣刻¶
石記之及裴至期應不爽遂為建塔觀此則裴公再¶
世皈依宿因故碑能為其家言復無精詣何也(金石史)¶
¶
<pb:KR3h0070_WYG_077-33b>¶
　　定慧禪師傳法碑¶
¶
　　大中九年十月裴休撰并書栁公權篆額今在鄠縣¶
草堂寺(金石文字記)¶
¶
　　雲居寺主律大德碑¶
¶
　　咸通八年潛江棲夷子何籌撰盧龍節度驅使官張¶
景琮書并篆額(國門近㳺録)¶
¶
　　重建東林寺禪大徳言公碑¶
¶
　　苗紳撰裴光逺分書并篆額咸通九年十二月建(復齋¶
<pb:KR3h0070_WYG_077-34a>¶
碑録)¶
¶
　　盤山上方大師道宗碑¶
¶
　　咸通九年沙門知宗撰節度判官梁知至書(吉金貞石志)¶
¶
　　興善寺普照大師碑¶
¶
　　給事中張同撰禮部侍郎崔&KR0779;書大師名智慧輪¶
姓丁氏京兆杜陵人善西域咒法咸通中賜號遍覺¶
大師名所居曰大教注頂院僖宗初諡普照大師塔¶
曰彰化碑以乾符四年立(集古録目)¶
¶
<pb:KR3h0070_WYG_077-34b>¶
　　攝山栖霞寺律大徳碑¶
¶
　　王如玭撰沙門澄觀正書大厯四年三月建乾符五¶
年十一月重立(復齋碑録)¶
¶
　　清凉國師越之㑹稽人得二王筆法大歴三年受詔¶
入内譯經攝山栖霞寺律大師碑國師所書也(宋濂溪集)¶
¶
　　茱萸山存制大師碑¶
¶
　　在崇陽之金界院乾符乙未趙&KR0008;撰(輿地碑目)¶
¶
　　雪峯真覺大師碑¶
¶
<pb:KR3h0070_WYG_077-35a>¶
　　僖宗時立王㴞撰(輿地碑目)¶
¶
　　補¶
¶
　　廣徳禪師碑¶
¶
　　杜鴻漸撰徐浩正書大厯七年七月(金石録)¶
¶
　　興唐寺主碑¶
¶
　　撰人姓名殘缺顔真卿正書大歴中立¶
¶
　　紫玉山禪師碑¶
¶
　　李承翟撰屈師穆正書元和九年(金石録)¶
¶
<pb:KR3h0070_WYG_077-35b>¶
　　悟空禪師行業碑¶
¶
　　咸通二年立盧求文(輿地碑目)¶
¶
　　杜順和尚碑¶
¶
　　杜殷撰董景仁書在長安開佛寺董景仁行書亦清¶
勁但小弱耳(石墨鐫華)¶
¶
　　比邱圎滿碑¶
¶
　　銘石斷殘不能一半棄華嚴寺敗垣中書者不知何¶
人筆法全出褚登善波拂䖏虬健絶倫銘内有神龍¶
<pb:KR3h0070_WYG_077-36a>¶
二年并鎮國太平公主等語當是中宗時人習登善¶
書者(石墨鐫華)¶
¶
　　比邱尼法琬碑¶
¶
　　景龍三年僧承逺撰劉欽旦楷書(金石表)¶
¶
　　(補)道安禪師碑¶
¶
　　右道安禪師碑宋儋撰并書在戒壇寺西南按志載¶
傅梅云道安禪師碑廣平宋儋撰并書文尚可讀字¶
遒勁多骨而風致超逸出李北海上末云建塔僧破¶
<pb:KR3h0070_WYG_077-36b>¶
竈下損一字袁中郎謂為神僧破竈墮余細辨損䖏¶
下從木不似墮字豈嵩山有兩稱破竈者乎可疑也¶
余謂此書雖有風致然用筆傾側殊遜北海書史評¶
儋書如寒鴉棲木平沙走兔是為似之耳至淳化閣¶
帖誤列儋書扵秦程邈之後絶勝扵此而黄山谷亦¶
稱儋書筆墨精勁又稱儋書姿媚尤宜扵簡札惜不¶
多見則固當時名筆也今碑已扵萬厯時雷轟為兩¶
截矣其下截為土所瘞踰二尺許掘地得之文甚糢¶
<pb:KR3h0070_WYG_077-37a>¶
糊不可讀(嵩陽石刻記)¶
¶
　　(附)癸夘嵗余過咸陽原有無畏不空禪師墓有塔記作¶
于開元二十五年書法似顔平原已經再刋亡其筆¶
意而叙述無畏過龍河一駞負經沒水隨之入龍王¶
邀入宫講法留三日經不濕一字又述不空于師子¶
國國王調象象奔逸見不空皆跪伏二事極詳多與¶
禪家所稱説合又辨西域僧咒傅奕事曰此好事者¶
曲為之詞若果有是正謂邪術不足以疵吾教也又¶
<pb:KR3h0070_WYG_077-37b>¶
云佛制戒律生草猶不許比邱踐之况説斷人命咒¶
傳于世乎其文可觀因并録于此(石墨鐫華)¶
¶
　　無年月及無書跋諸碑¶
¶
　　興唐寺𤣥偘法師碑　無撰人名氏顔真卿書(訪碑録)¶
¶
　　圎通大師碑　裴廷裕撰張文祐捨手書(訪碑録)¶
¶
　　薦福寺臨壇大德戒律師碑　韓雲卿撰韓擇木分書¶
(諸道石刻録)¶
¶
　　臨淮普光王寺主碑　栁公權書(金石畧)¶
¶
<pb:KR3h0070_WYG_077-38a>¶
　　䖏道和尚碑　歸登書京兆府(金石畧)¶
¶
　　晉恵逺法師碑　裴休書江州(金石畧)¶
¶
　　大戒徳律師智舟碑¶
¶
　　如筠雲禪師碑　楊逺書¶
¶
　　正覺大師碑　在蘄州(金石畧)¶
¶
　　寳稱大律師碑　陳去疾書江州(金石畧)¶
¶
　　无畏三藏碑　沙門藏知篆(墨池編)¶
¶
　　同光禪師碑　靈迅書(墨池編)¶
¶
<pb:KR3h0070_WYG_077-38b>¶
　　延祚寺禪門大徳無積碑　盧簡求書(墨池編)¶
¶
　　珍畏和尚旌徳碑　沙門温雅書(墨池編)¶
¶
　　鏡空和尚碑　陸鄙書(墨池編)¶
¶
　　悟空禪師行業碑　咸通二年盧求文(輿地碑目)¶
¶
　　如舜禪師碑　在金堂龍槐院節度使杜琮撰(輿地碑目)¶
¶
¶
　　六藝之一録卷七十八¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.539032
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 313
<pb:KR3h0070_WYG_313-1a>¶
　　欽定四庫全書¶
¶
　　六藝之一録卷三百五十五　　錢唐倪濤撰¶
¶
　　歴朝書譜¶
¶
　　元¶
¶
　　趙孟頫¶
¶
　　趙子昻書秋興詩(公自題云此詩是吾四十年前所書今人觀之未必以為¶
吾書也)¶
¶
　　趙文敏公書清麗竒絶似其神氣欲仙飄飄然有出¶
<pb:KR3h0070_WYG_313-1b>¶
塵之想雖不甚工書者亦知其為佳也觀此秋興四¶
詩非得公重題以為證難矣哉公自至元三年以行¶
臺程侍御鉅夫初薦入朝歴事五帝累官至翰林學¶
士承㫖年六十有九而卒實為至治二年六月公自¶
謂此詩是吾四十年前所書逆而推之乃公初入朝¶
為兵部郎中時筆也少年筆意未甚精絶公重題以¶
示後人宜矣題後不逾數月而絶筆敬仰之餘亦可¶
慨夫四眀陳敬宗(式古堂書畫彚考)¶
¶
<pb:KR3h0070_WYG_313-2a>¶
　　前輩云松雪作書初規摹鍾元常後欲展大字乃入¶
李北海而終主於右軍余及見公作白駒圖而書白¶
駒之詩四章在後筆意皆出鍾此書杜秋興詩其在¶
習鍾之前歟而視公後来所書夐異曽子固論右軍¶
書亦出學力非天成也蓋非學無以成名觀公此書¶
尤信廬陵楊士竒題(同上)¶
¶
　　杜工部秋興詩八首而此書其四乃趙松雪墨蹟雖¶
言其少時所書蓋已遒麗超俗後此則筆力益工語¶
<pb:KR3h0070_WYG_313-2b>¶
云由也升堂矣未入於室松雪此書蓋升堂者歟宣¶
徳甲寅六月丁夘建安楊榮識(同上)¶
¶
　　右杜少陵秋興四首評者謂是趙松雪少年所書正¶
猶渥洼出水之駒逸態未形而骨格已具須假九方¶
皋之目觀之庶乎有得也篇中有一二字與刻本不¶
同亥豕之辨姑置勿論重題數字蒼然之氣老而愈¶
勁精妙入神風采自著斯為可寳想當落筆時寜不¶
為之一嘅耶永嘉黄淮書(同上)¶
¶
<pb:KR3h0070_WYG_313-3a>¶
　　趙文敏公天姿豪邁人品峻潔有髙世氣故其翰墨¶
揮洒清邁竒逸人咸推重謂若河傾崑崙雪壓太華¶
自然流動而瑩潔也雖片紙隻字世猶愛而玩之况¶
駙馬都尉趙公家蔵其所書杜工部秋興四詩豈得¶
不加寳愛宣徳甲寅七月初吉駙馬公出以示予因¶
觀文敏自跋云此詩是吾四十年前所書似有未滿¶
之意然筆勢圓熟非天機所到未易企及况諸名公¶
為之題識後先相繼宜乎其如天章雲錦爛然而生¶
<pb:KR3h0070_WYG_313-3b>¶
光也然珠璣散落恒不可多得幸而得之又必什&KR0670;¶
珍蔵然後物不失其歸今駙馬趙公博雅好古則是¶
書也可謂得所歸矣因跋而垂之永乆云毘陵胡濙¶
(同上)¶
¶
　　吴興趙文敏公孟頫以善書獨歩元大徳延祐間前¶
輩稱其行楷風神朗發深得晉人意度今觀此卷所¶
書杜工部秋興四詩其結搆似森嚴而婉媚過之公¶
自云此吾四十年前所書蓋無疑也又復大書以識¶
<pb:KR3h0070_WYG_313-4a>¶
其後乃知公書法晚而愈臻其妙蓋出入晉唐之閫¶
奥非専於一家者之所可以彷彿也駙馬都尉趙公¶
清修博雅平昔蓄古書畫極多今以是得巨公閣老¶
之題識歸以珍蔵而寳愛之可謂知所重也豫章熊¶
概書(同上)¶
¶
　　趙松雪書少陵秋興詩二絶也駙馬都尉趙公得之¶
以為清玩知所重矣松雪嘗曰此吾四十年前書今¶
人觀之未必以為吾書也然距今若干年識者皆知¶
<pb:KR3h0070_WYG_313-4b>¶
其為松雪書吁已所不知而天下後世所共知者豈¶
徒是哉南郡楊溥(同上)¶
¶
　　趙子昻書蘇詩真蹟¶
¶
　　右蘇子曕寄吴徳仁兼簡陳季常詩一首趙魏公子¶
昻所書公時年六十有四其從集賢學士進拜翰林¶
學士承㫖亦僅十有四月耳公自是更不遷官又五¶
年而公薨矣公書之傳世者真贋相半非有識未易¶
辨蓋真者猝難入目筆意流動而神蔵不露愈玩愈¶
<pb:KR3h0070_WYG_313-5a>¶
覺其妍贋則其氣索然不待終覽而厭之矣此帖實¶
公晚年妙筆老氣翩翩逼人黄口小兒日百臨摹雖¶
近終不近也公自題為月江學士書月江乃昭文館¶
大學士張克眀云(宋學士集)¶
¶
　　趙子昻書東坡定恵院海棠詩¶
¶
　　定恵院在黄州海棠在院東小山之上公初謫黄每¶
嵗花盛時必携客載酒徃游公未去黄而園已易主¶
然至今讀此詩者如親游其處物以人而傳信哉評¶
<pb:KR3h0070_WYG_313-5b>¶
者謂此海棠詩千載所無此紙又趙文敏所書豈非¶
二妙而宋學士梁石門表然人望皆有題焉可寳也¶
已(東里集)¶
¶
　　趙子昻書茅屋秋風詩¶
¶
　　右杜子美茅屋秋風詩賀給事克恭所蔵云子昻書¶
今按此書累有俗筆非子昻真蹟無疑嗚呼讀是詩¶
者可與興矣書不足論也唐室中興瘡痍未復子羙¶
以布衣衣不蓋兩肘食不飽一腹不愁朝夕凍餓死¶
<pb:KR3h0070_WYG_313-6a>¶
填溝壑乃嘐嘐然開口長歎為天下蒼生計其事若¶
迂其志亦可哀矣使開元之世海内富庶邉塵不生¶
唐之君相能以子羙為心豈有成都之禍哉豈惟開¶
元古之人皆然嗚呼漆室婦死狂人病子之誚半天¶
下孰與言是計者哉君卧病環堵間展卷呻吟之暇¶
尚有味於予言哉(懐麓堂集)¶
¶
　　趙子昻書韓詩¶
¶
　　韓公山石句浩瀾豪擅非細軟筆墨能發之而學士¶
<pb:KR3h0070_WYG_313-6b>¶
此筆亦復襟宇跌蕩情度濃至脫去平常姿媚百倍¶
譬如聖后封岳省方徳容正大琚衮和博儐相眀習¶
儀履安閑所為從心所欲不踰矩可望不可學也(祝氏¶
集略)¶
¶
　　趙子昻襄陽歌¶
¶
　　太白聖於詩者魏公書此真可謂詩之勍敵後之書¶
者雖奮力追之吾知其不能及也(寓意編)¶
¶
　　趙子昻書唐詩¶
¶
<pb:KR3h0070_WYG_313-7a>¶
　　余嘗評吴興作北海書徃徃刻意求肖似勝而不及¶
獨此數詩筆以自然發之風骨秀逸天機爛熳佻而¶
能𦂳真有出藍之媺六觀堂蔵趙書無不佳者隂符¶
經枯樹賦及此而三今皆為九友齋中物矣書此以¶
志沾沾(弇州續藁)¶
¶
　　趙子昻書招隠卷¶
¶
　　右趙魏公所書招隠士一篇公自大徳三年八月改¶
集賢直學士行江浙等處儒學提舉至七年十月已¶
<pb:KR3h0070_WYG_313-7b>¶
閱五載而公年亦五十矣鄉先生方君夀甫從其父¶
巖南公游杭提舉官署時寓於杭府故先生得見公¶
而請書此卷也卷左有翰林待制栁公&KR0034;長山長吴¶
公題識二公皆濓所嘗師事者九泉不可作矣披玩¶
數四不覺淚落紙上(宋學士集)¶
¶
　　趙榮禄書絶交書¶
¶
　　趙榮禄寫絶交書真蹟范半醒蔵本後有文徴仲跋¶
尾妙絶可愛趙書傳世頗多此其第一帖也(書畫舫)¶
¶
<pb:KR3h0070_WYG_313-8a>¶
　　趙子昻書滕王閣記¶
¶
　　右趙孟頫書滕王閣記刻板不知何在此本永樂十¶
三年七月廿五日臣士竒侍文華殿所被賜者也筆¶
意精妙絶倫後得孟頫書此記墨蹟參較之乃不及¶
此甚逺其亦得善刻者之助乎簽題當時&KR0790;翰所書¶
謹識而珍蔵之(東里集)¶
¶
　　子昻書昌黎送孟東野序栁栁州梓人傳¶
¶
　　子昻行書韓昌黎送孟東野序栁栁州梓人傳共一¶
<pb:KR3h0070_WYG_313-8b>¶
卷亦蔵太原王氏文休承極稱賞之(書畫舫)¶
¶
　　趙子昻書渼陂行¶
¶
　　趙文敏公書多從二王法中来其體勢𦂳宻則得之¶
右軍姿態朗逸則得之大令至書碑則酷倣李北海¶
岳麓娑羅體此其大概也如此卷書渼陂行神氣奕¶
奕備有二王致豈俞紫芝詹孟舉能辦耶(王奉常集)¶
¶
　　趙子昻書歐陽氏八法¶
¶
　　近世錢塘金氏一之以善為歐書得名暨趙魏公出¶
<pb:KR3h0070_WYG_313-9a>¶
學者争慕效焉歐學遂廢而不知公之教子實用其¶
八法賴此帖得存本末源流尚可考也雖然梓匠輪¶
輿能與人以規矩不能使人巧父子不傳之妙必有¶
出於此帖之外者矣臨學之家宜深造而自得焉(黄文¶
獻公集)¶
¶
　　趙子昻書頭陀寺碑¶
¶
　　頭陀寺碑　王蕳栖¶
¶
　　生平見趙承㫖書皆不及此卷有右軍之靈和迥出¶
<pb:KR3h0070_WYG_313-9b>¶
懐仁聖教序逺矣過廣陵予友嬰能吴君以宋張端¶
衡畫卷易去嬰能善䕶持之董其昌志(式古堂書畫彚考)¶
右頭陀寺碑乃文敏書與宻印寺力法師者也予嘗¶
蔵文敏所書神仙篇諸詩筆法大與此類予重之若¶
連城之璧竟以貧不能存為好事者易去今見此卷¶
不覺熱中嬰能方事舉子業乃能賞鑒以名畫易之¶
其視予之不能守者不啻百尺樓上下矣米海嶽好¶
古常以書畫玩器貿易令案頭改觀嬰能殆其人哉¶
<pb:KR3h0070_WYG_313-10a>¶
萬厯己亥嘉平月望長洲張鳯翼識(同上)¶
¶
　　讀蕳栖頭陀碑未竟便低迷思寢松雪寫長卷出入¶
山隂無一懈筆精𦂳虚和如宣律師尺寸皆法而仙¶
人嘯樹之意自在在吴興真蹟當屬第一陳繼儒題¶
(同上)¶
¶
　　趙承㫖書頭陀寺碑用聖教序十七用孫䖍禮書譜¶
十三其峭蒨遒勁出聖教而時佐以游絲輕颺有裘¶
馬少年㳫拖態此蓋用孫法也此卷乃董太史物吴¶
<pb:KR3h0070_WYG_313-10b>¶
君嬰能以一宋人畫易之米元章以盈尺硃砂從蔡¶
攸易陸探㣲獅子不得便據舩大呌欲墜嬰能之癖¶
故當不在襄陽下耳己亥蜡月十又九日青箱庫題¶
太原王穉登(同上)¶
¶
　　右軍大令俱書洛神大令風神俊麗妍態溢出而右¶
軍蒼秀卓峙姿法俱備趙文敏平日醉心大令此碑¶
獨摹肖右軍㸃畫顧盼纎毫不失乃知書家正行旁¶
行嚴祖親禰自分銖黍不偶然也崇禎乙亥清和月¶
<pb:KR3h0070_WYG_313-11a>¶
晴牕展閱宻印此諦敢以質於大方古秀李日華題¶
(同上)¶
¶
　　文選於日種一門他不多采惟蕳栖此碑與各巨公¶
名撰後先照映蓋其翻倒三蔵綴輯極其華整最為¶
弇州先生稱重誠為貝册香林第一文字而松雪公¶
為勝國時墨苑大家樂書碑版俾龍象獰&KR0604;者滿天¶
下若頭陀寺碑則掃素尋丈波偃百千莫不行鸞停¶
而字虬舞也輝光陸離此以文副筦之第一手也然¶
<pb:KR3h0070_WYG_313-11b>¶
以第一手書第一文亦惟第一流具眼足以珍賞之¶
耳鹽邑姚士粦題(同上)¶
¶
　　趙松雪喜書仙釋蔵卷如黄庭圓覺等多種寺觀碑¶
記大文字復多種蓋以墨妙樹勝因想當日樂不為¶
疲也此頭陀寺碑意擬聖教而聖教特集書有字法¶
無章法求完錦初舒爛焉霽目無踰此碑已槜李門¶
年弟譚貞黙題(同上)¶
¶
　　吴興以全力師唐人此尤其賞心得意之筆龍跳虎¶
<pb:KR3h0070_WYG_313-12a>¶
卧此四字亦當移寫松雪之照矣乙亥七月既望得¶
觀於眉公之晚香堂因為嬰翁老師題吉州門人楊¶
文驄(同上)¶
¶
　　趙子昻書浮山逺公傳¶
¶
　　趙魏公之書凡三變初臨思陵中學鍾繇及羲獻諸¶
家晚學李北海此卷視北海最為逼真誠絶代之寳¶
也(宋學士集)¶
¶
　　趙子昻書龍門三自省偈¶
¶
<pb:KR3h0070_WYG_313-12b>¶
　　隋僧智永字畫精妙常寫真草千文八百本散於江¶
東諸寺其意蓋為學書者設耳近世吴興趙公亦以¶
字畫名世其寫龍門三自省偈自謂無慮數十百本¶
且曰願一切見聞悉皆成佛此豈専為學書者設耶¶
二公一儒一墨所見不同如此必有能辨之者(徐一䕫始¶
豐集)¶
¶
　　趙子昻書中峰老人行道歌後¶
¶
　　中峰老人行道歌真得游戯三昧第謂不學趙州上¶
<pb:KR3h0070_WYG_313-13a>¶
門尋謔似小過也趙州竿木随身要勘破天下禪和¶
子本相出聖入凡不可蹤跡老人昻蔵九尺軀圓頂¶
嶷嶷&KR0191;尺二革履所至人天供奉當輸一籌耳松雪¶
居士為老人入室上足每得法語輙不憚傳寫所謂¶
人間合有數百本此其一也余嘗見其大洞玉樞經¶
墨蹟於浙東一薦紳家與此結搆正同不必置雌黄¶
也(弇州續藁)¶
¶
　　文敏公書白雲法師净土詞(十二首)¶
¶
<pb:KR3h0070_WYG_313-13b>¶
　　趙文敏公所書白雲法師净土詞筆法妍媚結體淳¶
古且紙墨完好精神煥發尤為寳愛按公於古人書¶
無不臨學近見其千文謂時方師沈馥魏定鼎碑以¶
其有鍾法則於他書臨習者多矣故能㑹萃衆美書¶
法大成至謂虞禇而下又謂上下一千年縱横二萬¶
里無有與並者豈虚語哉余又嘗見公所書金剛經¶
自題其後云欲延答祥慶俾有徳之士解說奥義増¶
衍福徳則宜乎净土詞為公用意之書矣凡一十二¶
<pb:KR3h0070_WYG_313-14a>¶
首調寄望江南云萬厯丙子九月七日茂苑文嘉(式古¶
堂書畫彚考)¶
¶
　　趙承㫖書光福重建塔記卷¶
¶
　　右記為松雪翁真蹟無疑蓋亦是晚年得意之筆故¶
其筆藴風神愈見精絶出塵云通伯(珊瑚網)¶
¶
　　子昻碑板絶似李泰和余所見無下二十本此卷筆¶
意虚和尤可寳也董其昌題於墨花閣(同上)¶
¶
　　薦福興福二碑俱集右軍書而有神㑹天成之趣非¶
<pb:KR3h0070_WYG_313-14b>¶
拘拘刻畫求肖者逺勝懐仁聖教以懐仁嗜竒偏於¶
王蹟中擇其峭刻頓挫者聨貫以布之雖於鈎掣映¶
帶極意求其血脉而平和淡宕之致不存矣以故二¶
碑乃千載碑書之模楷下是而歐虞栁禇非拘即縱¶
若太和益放矣松雪翁此書正用薦福遒𦂳之筆視¶
他本倣泰和者大不類也玉水親翁倍宜珍&KR0670;云崇¶
禎元年春三月古秀李日華題(同上)¶
¶
　　先荆翁習舉業時即得趙書光福碑記置墨床筆格¶
<pb:KR3h0070_WYG_313-15a>¶
間時一展玩也已未春董太史過余舍因觀此卷著¶
數語後李璽卿見之以𤣥宰衡鑒未確為題云趙松¶
雪書光福重建塔銘結搆用薦福興福二碑稍鬆活¶
耳觀者以為倣李太和則失之矣未幾余重罹不憫¶
君實太翁同珂雪親家来奠欵齋頭復見是卷喟然¶
疏前之未盡焉乃余竟為殯事所需鬻諸蔵玩并去¶
趙蹟至今猶悵先澤之不存也第卷留汪氏印記可¶
驗他年子孫或有遘之者未知得合浦珠還否時值¶
<pb:KR3h0070_WYG_313-15b>¶
崇禎癸酉秋余獲文敏公翫花羙人圖有嵗月不我¶
與之歎因識所録碑記後云禾興汪砢玉(珊瑚網)¶
¶
　　趙魏公楷書湖州妙嚴寺碑記(楷書紙本横卷公自篆卷首)¶
¶
　　右湖州妙嚴寺記一道蓋趙文敏墨蹟端雅而有雄¶
逸之氣在其意欲託之金石故不草草湖州公桑梓¶
豈昔寺僧與公善而得之然得此亦自不凡矣靈¶
芝主僧雨菴得而蔵焉又乞予書數語亦豈凡僧也¶
耶惜予語不能超凡有愧於公之書耳成化戊子十¶
<pb:KR3h0070_WYG_313-16a>¶
月七日永寜一客(印文曰公綬珊瑚網)¶
¶
　　松雪記妙嚴寺中有云妙嚴乃佛心所見之事相也¶
觀此書端妙嚴重知為松雪心中所見之事相焉又¶
云幻十八開士於殿中金碧炫耀以此文此字勒堅¶
珉樹諸殿中其光彩與開士争光不惟眩耀一時而¶
已靈芝瞻上人得其真蹟可不寳蔵之乎張震跋(同上)¶
趙公書寺記予昔跋之兹来雨菴又有請焉請之意¶
蓋欲予志今昔嵗月昔為成化戊子十月七日予歸¶
<pb:KR3h0070_WYG_313-16b>¶
自永寜今為辛夘十月八日来自丹邱一俯仰間四¶
見寒暑人生聚㑹㡬何良可歎惜公書已不待贊予¶
又未識幸一再閱是嵗十月二日燈下公綬書於芝¶
園深處(印文曰嘉禾姚氏同上)¶
¶
　　芝園深處予宿之屢矣兹来為成化甲午中秋雨菴¶
將移住上天竺竺國山前復肯著予行蹟也耶雨菴¶
索予送住上竺詩予歸速弗克就因出自卧軸請再¶
誌嵗月日詩則俟予補書别紙也(同上)¶
¶
<pb:KR3h0070_WYG_313-17a>¶
　　趙公書法晉人所以妙絶今古余謬贊公書屢矣前¶
此筆路猶未入公格範不意老年又復私淑公之書¶
法固不待贊贊之者無間於徃古来今無間於簪紱¶
韋布則公之書得之於心應之於手通之天下使右¶
軍復生亦必歎賞蘭亭裹鮓墓田等帖料容其一著¶
脚也雨菴以余言為何如壬寅孟夏丑日逸史姚綬¶
記(同上)¶
¶
　　趙文敏書𤣥妙觀三清殿等記¶
¶
<pb:KR3h0070_WYG_313-17b>¶
　　昔人之計乆逺者莫如金石刻文止矣乃趙文敏公¶
親書𤣥妙觀三清殿記石而紙墨若新物之係於¶
收蔵良非細故云此記乃蘇州一大故實其實跡當¶
善蔵之(書畫舫)¶
¶
　　趙子昻書翔鸞寺記¶
¶
　　雞林人為此文簡潔髙古信此何地無才宜太尉之¶
求而文敏之書也間駙馬都尉趙公出以見示遂題¶
於後(東里續集)¶
¶
<pb:KR3h0070_WYG_313-18a>¶
　　趙子昻書大通閣記¶
¶
　　仙人稱五通所不能通者出輪迴之外耳佛法則六¶
通豐麗遒逸肉骨停整其學李北海殆如玉環之於¶
飛燕雖任吹多少而霓裳一曲足掩前調後當有題¶
名及勝國諸公跋惜為俗子益以松雪道人偽欵及¶
印章汙其前後遂成蛇足聊為拈破留之勿令覽者¶
有蘭亭之訟也(弇州山人藁)¶
¶
　　趙子昻書𤣥妙觀重修三門記¶
¶
<pb:KR3h0070_WYG_313-18b>¶
　　越石於天啟之元得文敏所書殿記於清溪曹起莘¶
家展至後叚覺語胍齟齬深以為惑後三年又得三¶
門記於五茸何氏閱之乃悟其首尾互裝向非越石¶
嗜古狥竒遇即收之則延津之合難矣文敏此書有¶
太和之朗而無其佻有季海之重而無其鈍不用平¶
原面目而含其精神天下趙碑第一也不易得不易¶
得(恬志堂集)¶
¶
　　趙子昻臨東方朔畫像贊¶
¶
<pb:KR3h0070_WYG_313-19a>¶
　　趙松雪臨王右軍東方朔畫像贊跋云右軍小楷存¶
於代者惟樂毅論黄庭經及東方朔畫贊耳余深愛¶
此墨本畫贊筆意清古思齊有此以情求之不我靳¶
也乃為臨此本歸之王敬美謂當時魏公臨以與思¶
齊深恐不得當寜知今日趙蹟昻於古搨數等耶然¶
元美跋趙臨黄庭經又以為古搨有飛天仙人之致¶
趙雖極意終為所形何也(六研齋筆記)¶
¶
　　趙魏公臨黄庭經¶
¶
<pb:KR3h0070_WYG_313-19b>¶
　　吴能逺氏出趙子昻臨黄庭經前有梁楷經相書畫¶
皆精　又云趙子昻臨黄庭外景經白麻真蹟按公¶
自跋蓋盛年之筆為束季博作也(書畫舫)¶
¶
　　趙子昻臨十七帖¶
¶
　　右軍十七帖唐宋名賢多有臨搨但得其彷彿耳今¶
觀吴興趙公所臨此帖與右軍筆法纎毫不爽真得¶
意之書也後之學者殆難復措手今進之公蔵於進¶
學齋真不易得也巴西鄧文原謹題(式古堂書畫彚考)¶
<pb:KR3h0070_WYG_313-20a>¶
子昻臨右軍十七帖非子昻不能為此書然觀者掩¶
卷知為吴興筆也大抵效古人書在意不在形優孟¶
效孫叔敖法耳獻之嘗竊效右軍醉筆右軍觀之歎¶
其過醉獻之始愧服以為不可及此其形體當極肖¶
似而中不可亂者如此能書者當自知之(懐麓堂集)¶
學書者師晉王氏乃為善學若近代吴興趙公又其¶
髙第弟子也公於右軍書尤喜臨十七帖此則馬抑¶
之刑曹所蔵一日持示適客有自錫山来者亦出一¶
<pb:KR3h0070_WYG_313-20b>¶
本觀之筆畫肥瘦稍異然俱出公手無疑客又言吾¶
族人尚蔵其一亦真蹟也於一日之間所聞見者已¶
得三本乃知此帖蓋為公平日書課所謂弊精疲力¶
以學書為事業用此終老而窮年不免如歐陽子之¶
所譏者然歐陽子又謂古人作書初非用意逸筆餘¶
興淋漓揮灑使人驟見精絶徐而察之愈無窮盡夫¶
其書之妙如此豈一舉筆而遂能哉蓋其功已用於¶
平日乆矣故世傳右軍臨池學書池水盡黒因有墨¶
<pb:KR3h0070_WYG_313-21a>¶
池之名事之有無固不足辨然果欲其書法之妙雖¶
由天資人品而學力所至亦不可誣觀於吴興公足¶
以騐之矣(匏翁家蔵集)¶
¶
　　趙子昻快雪時晴大書¶
¶
　　趙公展快雪時晴為大書與昔人觸蘭亭同一機括¶
如畫龍者胸中先有全龍則或大或小随時變化在¶
我矣此四字公為黄君子乆作子乆以遺莫君景行¶
遂以名其齋云至正五年九月二十日黄溍觀(黄文獻公¶
<pb:KR3h0070_WYG_313-21b>¶
集)¶
¶
　　右軍張侯帖唐人硬黄所臨米南宫定為神品并叙¶
其傳者本末而字多朽闕趙文敏公為書於後帖中¶
快雪時晴一語最為佳絶復展書之筆勢結宻咄咄¶
逼真使南宫復起見當歛袵二者俱蔵景行氏嗟乎¶
徑寸之珠盈尺之璧小大或殊皆至寳也得而合之¶
是豈偶然也耶河南張翥敬題於武林史局(蛻菴集)¶
晉尚清言雖片言隻字亦清快雪帖首尾廿四字耳¶
<pb:KR3h0070_WYG_313-22a>¶
字字非後人所能道右軍之髙風雅致豈専於書耶¶
趙文敏公以松雪名齋特表章首四字而大書之亦¶
豈無謂歟此幅可與帖並傳天地間散落異䖏何幸¶
而合之於莫君寳之寳之汴叚天佑(六硯齋二筆)¶
¶
　　晉人為書每能徑丈一字方寸千言蓋其胸中自有¶
全牛故或大或小皆有游刃之地若趙文敏書法雖¶
特起今代而其所造詣實追晉人及觀快雪時晴四¶
大字信乎與右軍帖髙致無異想當其運筆之時意¶
<pb:KR3h0070_WYG_313-22b>¶
合手從亦不自知其有今昔大小之間故能得其神¶
趣之妙使苐以形骸索諸古人惡足以及是哉藁城¶
倪中敬書於武林安國里之和陶軒(同上)¶
¶
　　古人臨帖妙在得其意度不特規規於形似而已趙¶
文敏公臨右軍帖為尤多余家蔵快雪帖乆矣公反¶
覆題識於上可見其珍重之深也又摘此四字展書¶
之雖大小形似之或殊其意度則得之矣遂掲之齋¶
中以並傳不朽云南屏隠者莫昌識(同上)¶
¶
<pb:KR3h0070_WYG_313-23a>¶
　　子昻快雪時晴四大字乃是題張伯雨臨右軍帖者¶
後有徐幼文畫亦佳(書畫舫)¶
¶
　　趙子昻臨大令四帖¶
¶
　　趙魏公留心字學甚勤羲獻帖凡臨數百過所以盛¶
名充塞四海者豈無其故哉後生小子朝學操觚暮¶
輙欲擅書名者可以一笑矣今觀張唯編修所蔵臨¶
大令四帖&KR0147;書其末以示解事者(宋學士集)¶
¶
　　趙子昻七觀帖¶
¶
<pb:KR3h0070_WYG_313-23b>¶
　　右七觀帖元袁文清公所作以贈程文憲公致仕南¶
歸而趙文敏公之所書也余家有公小楷帖如黄庭¶
樂毅皆臨古人書獨此帖出公自然之趣惜紙墨未¶
甚佳耳此刻今在四眀余得之陳孟顒秀才(東里續集)¶
余多得七觀帖獨此本紙墨差勝彭百鍊浙東還所¶
恵者(同上)¶
¶
　　程文憲之歸袁文清之文趙文敏之書皆所謂得意¶
者也而具於斯盛哉所惜當時刻手不及耳余所得¶
<pb:KR3h0070_WYG_313-24a>¶
者獨此本差眀白蓋鄞士吴友麟所恵者(同上)¶
¶
　　趙魏公與丈人判簿二帖¶
¶
　　今人觀趙承㫖書但見其晚年縱逸為勝殊不知妙¶
年應規入矩有如此帖者不由規矩而縱逸是猶疾¶
行無善歩也識者試與評之至治三年九月廿五日¶
後學錢良右題(六硯齋二筆)¶
¶
　　松雪老人書法在中年時一筆不苟怡怡然得天趣¶
此惟識者能知之泰定元年八月二十日隴西李皓¶
<pb:KR3h0070_WYG_313-24b>¶
見於吴氏文房(同上)¶
¶
　　吴興公字畫之妙不待贊詠而知是帖蓋在兵部時¶
所與江南故人者王謝㳫拖風氣不可復作撫卷為¶
之太息吴郡陸友仁記(同上)¶
¶
　　李西臺書名重一時而東坡乃謂雖可愛終可鄙雖¶
可鄙終不可棄予嘗妄意借為子昻方丈大字之評¶
聞者瞿然固難為淺見寡聞者道也至其尺牘揮灑¶
奕奕有晉人一種風氣亦不可掩豈易及哉未能上¶
<pb:KR3h0070_WYG_313-25a>¶
下古今書畫之變而窺其妙遂欲出意品題恐不免¶
紛紜兒輩之侮也泰定甲子季秋蜀梁子寅書(同上)¶
吴興松雪公名髙當代而書法之妙蓋牢籠今古出¶
入羲獻也此二帖雖盛年所書然其輕清流麗之畫¶
得超妙入神之變有非後人所可及者淳卿寳之無¶
&KR1576;泰定五年三月一日梁谿生王禮賓觀(同上)¶
¶
　　松雪先生翰墨之妙名貫一代其下筆之勢出規入¶
矩灑落超逸非鍾王不足與議也至其晚年筆蹟尤¶
<pb:KR3h0070_WYG_313-25b>¶
為妙絶金石所刻後學之士多所師法今觀此二帖¶
前人風流餘韻典型具在不覺起敬吴門邱宗(同上)¶
書法自唐顔栁以来多尚筋力而乏風韻然尚筋力¶
者則失於狂躁喜風韻者則過於軟媚求其兼善而¶
適中者亦難矣至宋李建中蔡君謨輩追蹤六朝見¶
稱於時論者猶謂未能盡善本朝趙魏公識趣髙逺¶
跨越古人根柢鍾王而出入晉唐不為近代習尚所¶
窘束海内書法為之一變後進咸宗師之或緘之箧¶
<pb:KR3h0070_WYG_313-26a>¶
笥或傳之金石不能悉數也此二帖規摹羲獻其第¶
一帖絶與聖教序相類非有墨池筆冡之功者豈易¶
及此披玩歎服因識其後至正二十五年秋七月既¶
望盧熊書(同上)¶
¶
　　右趙魏公丈人節幹月窗判簿二帖節幹即公舅氏¶
管公直夫月牕不知何人想亦是管姻家跋者十有¶
三人陸友仁謂兵部時書按帖意以除授未定欲遣¶
二姐歸侍二姐管夫人仲姬也公以至元丙戌入京¶
<pb:KR3h0070_WYG_313-26b>¶
除兵部郎中後二年始以夫人北上不應先有是語¶
或是元貞元年自濟南赴史館時而是嵗竟歸吴興¶
意者未歸時所遣不可知也二帖行筆秀潤與他書¶
殊不類是早年學思陵書如此其署名猶循宋習或¶
謂出聖教序者非也管公無子公奉之甚至既沒建¶
孝思道院以主其祀亦厚矣哉沈潤卿氏蔵魏公書¶
甚富疑此帖有異特以相示余為考訂嵗月定為史¶
館時書甲子衡山文璧(同上)¶
¶
<pb:KR3h0070_WYG_313-27a>¶
　　趙子昻評宋人十一家帖¶
¶
　　薛道祖薛昻之子黄長睿黄履之子二父皆邪人而¶
其子乃以善書知名士亦不可不游於藝哉子昻此¶
評乃是效米老也紫陽山方回題(式古堂書畫彚考)¶
¶
　　趙松雪四帖¶
¶
　　右趙公四帖中一帖與鮮于太常有南来㑹晤之語¶
蓋至元丁亥為兵部郎中奉使還家時所發是嵗公¶
年三十有三常聞故老云公早年學思陵書及入仕¶
<pb:KR3h0070_WYG_313-27b>¶
後與鮮于公徃還始専法二王此帖殆初學晉人時¶
耶若與晉之三帖皆率意而作莫不精妙雖無嵗月¶
要為晚年書無疑且其中有鄧善之簽浙之語鄧公¶
簽浙在延祐間公時六十餘矣觀者或疑此書如出¶
兩手故為詳疏其事(甫田集)¶
¶
　　趙子昻乞藥手帖¶
¶
　　華亭陸恱道以醫名於前元松雪趙公嘗有手帖乞¶
藥觀宋潛溪先生跋其後以醫為不受官䝉賜號處¶
<pb:KR3h0070_WYG_313-28a>¶
士而歸蓋其髙致如此非特以醫名者自其孫景深¶
以来能世其業至於今又得文質以醫學教授太醫¶
院成就後學為多家蔵舊物雖斷爛數行保守不墜¶
處士可謂有後矣(匏翁家蔵集)¶
¶
　　趙子昻于歸帖¶
¶
　　趙吴興于歸帖淳雅有古法是合作者然此青鳯一¶
毛耳生獨寳愛之若周人不知其得吉光全裘當更¶
何如也蘇長公嘗讀赫蹏云吾此紙可以劖錢祭鬼¶
<pb:KR3h0070_WYG_313-28b>¶
後五百年當受百金之享古人自負定不虚耳(弇州山人¶
藁)¶
¶
　　趙子昻碎金帖¶
¶
　　徃余授經秀州包氏曽渡&KR0873;過崇福古刹見梁棟楣¶
柱多松雪手書寺僧寥寥不復如元時蜂房蟸室矣¶
宋末&KR0873;西多巨室好賓客嗜圖史故避兵者歸焉如¶
曹雲西子弟園林莊舍見於貞溪海編可考今丁氏¶
蔣氏鄒氏相望猶有雲西之風碎金帖為鄒元愷世¶
<pb:KR3h0070_WYG_313-29a>¶
蔵家塾此亦松雪之功臣也流通人問作&KR0873;上一叚¶
佳話快甚(甫田集)¶
¶
　　趙榮禄與覺軒六簡¶
¶
　　右趙榮禄與覺軒先生手簡共六紙有以知交誼之¶
深家世之舊也先生學行純正為宋瑯琊王字仲寳¶
之後仕至蘭溪州判官今獲觀於其孫光大之彛齋¶
老成典型不可復見矣尚賴翰墨文章有以見其風¶
流哉至正廿年嵗在庚子三月望日倪瓚謹題(式古堂書¶
<pb:KR3h0070_WYG_313-29b>¶
畫彚考)¶
¶
　　余聞荆溪有覺軒王先生繇文學起家至蘭溪州判¶
官生晚不及識聞之四十年見其孫光大出松雪與¶
先生手筆凡六紙内謂樓居仙人眺八極而自得者¶
真可企仰光大乞書楮尾於是乎書至正乙巳冬十¶
月廿有四日㑹稽抱遺叟楊楨在卷素齋試沈先生¶
樂墨(同上)¶
¶
　　義興舊閱之家得交松雪翁者元初惟王氏岳氏兩¶
<pb:KR3h0070_WYG_313-30a>¶
家而已治生唐門幼學之時尚多見之到今五十年¶
来訖無片紙存者而岳氏之後蓋亦寥寥無聞焉今¶
觀彛齋所藏六帖皆翁與其先大父徃還書紙墨尚¶
新則知王氏子孫之賢視他族所守厥有間哉因感¶
而識之壬戌嵗九月廿又二日為冬至日馬治(同上)¶
¶
　　趙子昻詩卷¶
¶
　　趙松雪書法片楮隻字人無不知寳重者世傳松雪¶
嘗臨右軍十七帖得其風韻最多此幅筆勢流轉品¶
<pb:KR3h0070_WYG_313-30b>¶
格清髙知非松雪莫之能也松雪詩復名家集行於¶
世已乆顧鮮有以詩知松雪者字掩之也錫山故按¶
察使吴公喜學趙字藏其真蹟頗富余因於其子尚¶
寳鴻臚君處見之其家文獻亦可徴已(張衮水南集)¶
¶
　　趙松雪詩稿卷¶
¶
　　趙文敏書出於晉詩及乎唐固一代之能事也觀此¶
詩卷令人歎慕不已徳常其永保之至正二年壬午¶
九月十有六日丹邱柯九思題(式古堂書畫彚考)¶
¶
<pb:KR3h0070_WYG_313-31a>¶
　　松雪翁嘗云凡作字雖戯寫亦如欲刻金石今觀其¶
詩草㸃竄塗注間皆不苟且誠哉是言也濠梁李升¶
(同上)¶
¶
　　趙翰林髙情散朗殆似晉宋間人故其文章翰墨如¶
珊瑚玉樹自足照映清時雖寸縑尺楮散落人間亦¶
莫不以為寳也今人工詩文字畫非不能粉澤妍媚¶
山鷄野鶩文采亦爾斑爛至其神韻則與孔翠殊絶¶
此無他固在人品何如耳此卷張徳常得之翰林之¶
<pb:KR3h0070_WYG_313-31b>¶
子仲穆處盧山甫二月廿日見過田舍携以示僕因¶
題倪瓚至正二年壬午嵗也(同上)¶
¶
　　宋程伯子書字時甚敬謂非欲要好只此是學人皆¶
知之而涵養工夫蓋鮮今觀松雪翁詩遺稿一㸃一¶
畫皆昭然絶異竄改之跡想見不苟其文章書畫為¶
學者宗匠固亦宜哉吾友張徳常敬事善學得此卷¶
而珍襲之其意深矣吴郡後學羅元題(同上)¶
¶
　　趙子昻書膽巴帝師碑卷¶
¶
<pb:KR3h0070_WYG_313-32a>¶
　　趙子昻楷書膽巴帝師碑卷真蹟上上筆意略同𤣥¶
妙觀二碑膽巴華言秘宻也膽巴碑延祐三年書𤣥¶
妙觀碑大徳七年書也皆出李泰和家法古勁絶倫¶
品屬第一(式古堂書畫彚考)¶
¶
　　趙文敏書坡仙烟江疊嶂卷(文徴眀補圖)¶
¶
　　松雪大書見者絶少東吴王敬之氏有此其永寳之¶
正徳十五年十月十一日李東陽書(式古堂書畫彚考)¶
正徳壬辰春三月廿日衡山文璧觀槐雨先生所藏¶
<pb:KR3h0070_WYG_313-32b>¶
松雪書為補此圖(同上)¶
¶
　　趙文敏法書名畫册(字俱行書凡十八叚畫俱水墨凡七叚)¶
¶
　　松雪翁胸次瀟灑每每喜弄筆於幽牕净几間時寫¶
古人名言妙句以自適其興致可想而見也片楮隻¶
字珍藏什&KR0670;者不可勝紀若此十八帖是已雖大小¶
不齊殘編斷簡而種種臻妙所謂信手拈来頭頭是¶
佛者也尤君叔埜既刻小楷赤壁賦而復以此附焉¶
誠可謂之合璧矣丙寅仲夏寄来京師漫題而歸之¶
<pb:KR3h0070_WYG_313-33a>¶
衡人文彭(式古堂書畫彚考)¶
¶
　　余嗜松雪書不减季野而此書闌漫信筆特為精佳¶
兼多竒語且雜卉小幅尤得象外之趣可稱三絶真¶
能使人意移而増嗜也叔野比来書甚佳知其多出¶
於此當為改觀以須乙丑長至日俞允文謹書(同上)¶
孫過庭論書有五合一曰偶然欲書此趙文敏十八¶
帖皆興到率意染翰有天真之趣其小筆花卉咸蕭¶
踈可愛叔野購之秣陵市中携来𤣥芝館獲觀叔野¶
<pb:KR3h0070_WYG_313-33b>¶
酷嗜文敏書所得文敏書甚富皆真蹟也能致千里¶
馬未嘗買死馬骨亦可詫矣丙寅上日定靈子黄姬¶
水書(同上)¶
¶
　　徃從白門市中見此册葉書凡十八紙畫有其半今¶
又遺其二矣云是顧清甫氏藏本當時筆工王文某¶
者時時從文敏所拾得之随短長濶狭作四册子孫¶
世世寳䕶孝廟時黄錦衣琳聞之重購不與致禍其¶
家信乎神品也恵山尤叔野博雅好古最喜趙筆所¶
<pb:KR3h0070_WYG_313-34a>¶
藏小楷赤壁賦皆世所知慕者然蕭閒古淡略不經¶
意中有天真爛發之妙則惟此卷為佳丙寅人日陸¶
楚生袖過齋居如與故人再面因記其所自於末六¶
止生周天球記(同上)¶
¶
　　松雪翁十八帖皆一時意興所到為之故用筆精妙¶
姿態横逸如玉樹珊瑚光采照映蓋以韻勝者也昔¶
胡汲仲謂公上下五百年縱横一萬里舉無此書信¶
哉雜卉數種亦随意㸃染天真爛然又在牝牡驪黄¶
<pb:KR3h0070_WYG_313-34b>¶
之外叔野博雅有文此帖得所歸矣隆慶元年春三¶
月雲間董宜陽書(同上)¶
¶
　　趙榮禄此卷小筆短箋興到即率意㸃染或書或畫¶
皆自神来所謂不求工乃更工耳三十年前尤叔野¶
携過停雲館文休承為手橅入石流傳且乆今真蹟¶
既歸茂卿石刻尚留尤氏何不俾豐城龍劒雌雄復¶
合乎癸夘上已松院坐雨漫題太原王穉登(同上)¶
信筆游戯正是古人學書得力處董其昌觀(同上)¶
<pb:KR3h0070_WYG_313-35a>¶
文敏碎金從不著意中得法當與争坐位帖同例曹¶
溶(同上)¶
¶
　　前賢筆墨之妙直奪化工是册書畫皆不經意而神¶
法俱到可寳也華亭沈荃(同上)¶
¶
　　趙文敏與中峰十一帖¶
¶
　　附管夫人一帖¶
¶
　　承㫖先兄與天目中峰和尚手帖并魏國夫人書計¶
十二紙其弟子裝池&KR0670;藏寳䕶以傳乆逺觀者無不¶
<pb:KR3h0070_WYG_313-35b>¶
讚歎天厯三年二月廿四日趙孟籲題(式古堂書畫彚考)¶
翰林承㫖松雪趙公文章詩法妙天下然世獨稱其¶
善書何也蓋書法易入眼而文與詩非造於理者不¶
易識故徃徃稱善其字耳今觀與天目幻住老祖書¶
計十一紙并魏國夫人書一紙共一十二幅深得王¶
右軍之妙難矣今世學之者或肥似而温潤不及之¶
此少陵所謂龍種自與常人殊真佳言也甲午秋八¶
月二十二日松泉比邱幻孫永寜拜題¶
¶
<pb:KR3h0070_WYG_313-36a>¶
　　右趙承㫖手牘十一紙魏國夫人一紙皆與天目幻¶
住公者承㫖所云悉為夫人沒後與住商評欲修事¶
薦嚴時承㫖老矣音詞宛惻讀之可為興感不知當¶
時本老答語何以寫其憂也夫人以書般若得公讚¶
歎致謝云云皈依之誠尤為迫切本之徒寜通作一¶
卷今歸黄令公淮東書院藏之間出以相示余謂三¶
士咸從菩薩地来所謂應以比邱宰官信女身而得¶
度者因縁聚㑹乃如此今皆還净土矣學士夫人不¶
<pb:KR3h0070_WYG_313-36b>¶
能釋然於現在之時而余為勘破於過去之日相對¶
一笑摩挲移日不獨以其翰墨之妙而已也吴門祝¶
允眀跋(同上)¶
¶
　　趙魏公書散滿天下亦時時獲觀惟夫人真蹟為世¶
罕有此卷之可貴者正在是耳或謂松雪嗜好佛法¶
太過者彼其時社稷墟矣黍離之懐不於空觀而焉¶
寄此則在所當慨而不當認夢為實也𢎞治癸亥十¶
月在錦衣君清淮堂書前進士吴郡楊循吉(同上)¶
<pb:KR3h0070_WYG_313-37a>¶
子昻書中龍象當時與之同世者皆沾餘潤遂成名¶
家况畫眉閨彦寜不傳授筆訣與之俱化耶觀魏國¶
夫人尺一題董其昌(同上)¶
¶
　　文氏停雲館帖從此卷真蹟摹出乃文敏最得意書¶
自右軍大令後直接宗𣲖非唐人所及也今為恵生¶
鑒藏墨池中一叚竒事董其昌觀因題庚午夏五望¶
前二日(同上)¶
¶
　　無題跋諸書¶
¶
<pb:KR3h0070_WYG_313-37b>¶
　　趙松雪書中峰懐净土詩後系讃¶
¶
　　欵云延祐三年嵗在丙辰六月廿四日大都咸宜¶
坊寓舍¶
¶
　　趙文敏書春寒詩卷¶
¶
　　趙子昻行書詩詞(七言絶句一　雨中花詞二㸃絳唇詞一)¶
¶
　　松雪翁雜書八則真蹟(每則有欵)¶
¶
　　趙集賢南谷二帖¶
¶
　　子昻答子誠劄(已上俱見珊瑚網)¶
¶
<pb:KR3h0070_WYG_313-38a>¶
　　松雪道人方外交疏¶
¶
　　欵云至治元年十二月八日疏松雪道人疏¶
¶
　　趙松雪跋李仲淵作劉簡州墓銘帖(附載李源道札)¶
¶
　　趙文敏題晉齋小藁　　　趙魏公過西郊渡詩帖¶
¶
　　趙集賢南谷先生帖　　　趙集賢汲仲帖¶
¶
　　趙吴興書編唐詩帖　　　趙文敏作畫帖¶
¶
　　趙文敏舜舉帖　　　　　趙榮禄伯機帖¶
¶
　　趙子昻與季統札(行草書)　　趙子昻八年帖(行草書)¶
¶
<pb:KR3h0070_WYG_313-38b>¶
　　趙文敏逺顧帖(行草書)　　　趙子昻舟行枉顧帖(行書)¶
¶
　　趙魏公心腹帖(行草書)　　　趙松雪風采帖(行書)¶
¶
　　趙松雪懐想帖(行書)　　　　趙榮禄逺賜帖(行草書)¶
¶
　　趙松雪鄉人莘昇帖(行書)　　趙子昻書盤谷詩(行書)¶
¶
　　趙子昻書雜體詩卷(草書)¶
¶
　　已上俱見式古堂書畫彚考¶
¶
　　趙文敏摹蘭亭叙(延陵吴寛吴門周天球二跋)¶
¶
　　趙集賢臨蘭亭叙卷(楊士竒蘭亭居士三跋)¶
¶
<pb:KR3h0070_WYG_313-39a>¶
　　趙承㫖臨禊帖(趙孟籲仇逺二跋)¶
¶
　　已上諸跋已載蘭亭叙兹不重録¶
¶
　　趙子昻二體千文(&KR0034;題楊載題項元汴跋)¶
¶
　　趙吴興四體千文(張雨記唐棣題)¶
¶
　　趙松雪臨智永千文(虞集吴寛文徴眀四跋)¶
¶
　　已上諸題跋俱已見前千字文後兹不復重¶
録¶
¶
　　趙子昻草書千文(劉宗海潘庭玉袁尊尼董其昌四跋)¶
¶
<pb:KR3h0070_WYG_313-39b>¶
　　已上四跋已載千字文¶
¶
　　趙子昻書靈隠寺碑¶
¶
　　趙子昻書崇禧萬夀宮碑¶
¶
　　趙子昻書永福寺碑¶
¶
　　趙子昻書靈瑞塔碑¶
¶
　　趙子昻書濟禪師塔碑¶
¶
　　趙子昻書裕公碑¶
¶
　　趙子昻書演公碑¶
¶
<pb:KR3h0070_WYG_313-40a>¶
　　趙子昻書孫真人碑¶
¶
　　趙子昻書勅藏御服碑¶
¶
　　趙子昻書𤣥教宗傳碑¶
¶
　　趙子昻書崇禧萬夀宮詔書碑¶
¶
　　趙子昻書番君廟碑¶
¶
　　趙子昻行書姑蘇能仁菴記¶
¶
　　已上諸石刻題跋已載九十二卷碑刻兹不¶
重録¶
¶
<pb:KR3h0070_WYG_313-40b>¶
　　趙子昻枯樹賦真蹟¶
¶
　　褚河南枯樹賦為武延秀差作二王屏風脚歐虞之¶
跡不與焉其在當時珍貴可知趙吴興更取二王結¶
法臨之茂宻秀潤視真蹟不知孰叩山隂堂室耳畫¶
樹全得古籀法真吾山房中二絶也　又見昔人謂¶
臨書如䨇鵰摩天各極飛動之勢余得褚河南䨇鈎¶
真蹟與此卷對之雖形模大小不甚異而中間行筆¶
絶不同褚妙在取態趙貴主藏鋒褚風韻遒逸飛動¶
<pb:KR3h0070_WYG_313-41a>¶
真所謂謝夫人有林下風氣趙則結搆精宻肉骨停¶
匀顧家婦清心玉映自是閨房之秀也若買褚得趙¶
當亦不失所望矣¶
¶
　　趙吴興小楷法華經¶
¶
　　勝國之法以因果調殺心以饒益餌貪癡故多粉金¶
書大藏者以十數獨法華為勝書法華者人以十數¶
獨趙吴興為勝而此卷乃吴興自用了願者以小楷¶
書精繭其結搆細宻肉骨豐遒蓋備有北海誠懸之¶
<pb:KR3h0070_WYG_313-41b>¶
妙而時濟以大令者也第二卷缺為眀夏太常㫤所¶
補尤圓潔可愛吾弟其善䕶持之賢於多寳塔功徳¶
矣¶
¶
　　趙文敏書濟禪師塔¶
¶
　　右濟禪師塔銘誾禪師撰二僧皆南渡後法門龍象¶
也母論其文辭工拙要之是本色語耳趙文敏既夙¶
精臨池詣極八法而又服膺西来深入三昧故其所¶
書視他蹟尤妙蓋本右軍骨調以大令肉即北海跳¶
<pb:KR3h0070_WYG_313-42a>¶
踉不露一筆也千八百驪珠入我槖中月来賣文錢¶
為之一洗恐兒輩厭不能浮大白快賞之第以一瓣¶
香展供耳(同上)¶
¶
　　趙文敏書詹舍人告¶
¶
　　右趙文敏所書宋起居舍人詹仲儀告辭&KR0324;諭各一¶
通豐麗遒逸肉骨停整其學李北海殆如玉環之於¶
飛燕雖任吹多少而霓裳一曲足掩前調後當有題¶
名及勝國諸公跋惜為俗子益以松雪道人偽欵及¶
<pb:KR3h0070_WYG_313-42b>¶
印章汙其前後遂成蛇足&KR0147;為拈破留之勿令覽者¶
有蘭亭之訟也¶
¶
　　趙文敏行書¶
¶
　　作書有全力而無先意乃得佳耳此卷趙吴興行書¶
二贊二圖詩及跋尾凡二百三十二字李北海法十¶
四米襄陽法十六而妙際時以大令發之天真縱逸¶
中自𦂳宻波磔遒麗外不廢拙古所謂信手拈来頭¶
頭是道故曹溪以後境也卞華伯以眉山贊語跋之¶
<pb:KR3h0070_WYG_313-43a>¶
亦是見一斑者立春日題此覺芳英爛熳筆端(同上)¶
¶
　　趙子昻二帖後¶
¶
　　昔人評趙吴興如丹鳯翀霄祥雲捧日余謂正書不¶
足以當之獨以尺牘行草得山隂父子擫拓法而以¶
有意無意發之蓋不負此評耳余所有二帖一開卷¶
間見其精采映注姿態狎出而結法復不踈蓋尤其¶
合作者跋尾俱交游中書家董狐語可信也¶
¶
　　十絶句詩畫跋¶
¶
<pb:KR3h0070_WYG_313-43b>¶
　　唐人十絶句婉麗有情得藍田詩中畫趣趙文敏書¶
筆翩翩能發之㑹錢叔寳尤子求避暑蘺薋園令作¶
各句景十小幅復走一价吴興要文休承併作之共¶
成一册不敢倣畫院品第庶㡬後之覽者如入寳山¶
各自有獲也或云趙書有疵筆出俞紫芝手果爾所¶
謂買王得羊爾¶
¶
¶
　　六藝之一録卷三百五十五¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.551621
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 59
<pb:KR3h0070_WYG_059-1a>¶
　　欽定四庫全書¶
¶
　　六藝之一錄卷六十　　　　　錢唐倪濤撰¶
¶
　　石刻文字三十六¶
¶
　　西魏¶
¶
　　雍州刺史長孫穉碑　大統五年立(京兆金石錄)¶
¶
　　司空匡穆周公碑¶
¶
　　無名氏隸大統十三年立在縣東北十五里墓前隸¶
書甚工近上已斷字存十七背螭中鑿龕佛像製刻精¶
<pb:KR3h0070_WYG_059-1b>¶
古真六朝遺迹也(王家瑞咸陽金石遺文)¶
¶
　　此與後周豆盧恩碑皆咸陽令王公所得視豆盧¶
碑稍完隸書王公刻其文止缺三十三字而搨本則¶
不可讀矣碑首題大魏故司空匡穆周公之碑銘篆¶
書十二字宛然如新按史傳與碑畧同碑具當時贈¶
諡而史無之史但云開皇中追贈蕭國公云(石墨鐫華)¶
¶
　　二像碑¶
¶
　　不著書撰人名氏題曰魏平西將軍太原太守王府¶
<pb:KR3h0070_WYG_059-2a>¶
君釋迦彌勒二像碑府君名備字道賓太原人嘗有¶
遺誡使刻石立像於其墓前其子洛州長史聿始造¶
二像立此碑(集古錄目)¶
¶
　　東魏¶
¶
　　東平太守劉霸碑　孝静天平元年(金石錄)¶
¶
　　相州刺史徐雅碑　天平二年二月¶
¶
　　不著書撰人名氏雅字安市髙平金鄉人後魏孝昌¶
中邊城叛亂以雅為平朔戍主假輔國將軍城陷而¶
<pb:KR3h0070_WYG_059-2b>¶
死追贈鎮軍將軍相州刺史碑以天平二年立(集古錄目)¶
¶
　　趙貴碑¶
¶
　　不著書撰人名氏貴南鉅鹿廮陶人仕東魏至本郡¶
太守贈殷州刺史碑以天平二年立(集古錄目)¶
¶
　　膠州刺史祖淮碑　天平三年十月¶
¶
　　右東魏祖淮碑云君膠州平昌安邱人也六世祖逖¶
又云其卒贈膠州刺史按後魏永安中分青州置膠¶
州隋開皇五年改為宻州焉(金石錄)¶
¶
<pb:KR3h0070_WYG_059-3a>¶
　　髙翻碑¶
¶
　　在磁州城南門外五里村民家元象二年立碑題北¶
齊臨清王假黄鉞碑(訪碑錄)¶
¶
　　右東魏髙翻碑翻齊獻武王歡叔父也魏書本傳云¶
以元象中追加贈諡後題建立歳月文字殘缺惟有¶
魏元字可辨　又云歳次己未按東魏孝静以元象¶
二年十一月改元興和是年歳次己未此碑蓋元象¶
二年建立也(金石錄)¶
¶
<pb:KR3h0070_WYG_059-3b>¶
　　張烈碑　據青州圖經云元象元年立¶
¶
　　右東魏張烈碑在今青州界中文字磨滅以事考之¶
蓋張烈也按北史列傳烈為家誡千餘言臨終勅子¶
姪不聴求贈但勒家誡立碣而已即此碑是也其卒¶
葬年月殘缺不可辨傳亦不載惟青州圖經云卒于¶
元象中云(金石錄)¶
¶
　　賈思同碑　興和二年五月¶
¶
　　右東魏賈思同碑思同與其兄思伯後魏書皆有傳¶
<pb:KR3h0070_WYG_059-4a>¶
云青州益都人今其墓乃在夀光縣而思伯之碑亡¶
矣(金石錄)¶
¶
　　張早墓誌　興和二年十月(金石錄)¶
¶
　　張奢碑¶
¶
　　不著書撰人名氏殘缺尤甚奢之字及鄉里皆亡其¶
可見者以興和三年葬耳其額曰魏故渤海太守張¶
君碑以是又知其官爵姓氏也(金石錄)¶
¶
　　魏蘭根碑　興和四年¶
¶
<pb:KR3h0070_WYG_059-4b>¶
　　右東魏魏蘭根碑按北史列傳云蘭根起家為北海¶
王侍郎而碑云起家為奉朝請遷員外散騎侍郎碑¶
云以在岐州之功封永興縣開國侯而史不載又史¶
云天平初謝病以開府儀同歸本鄉武定元年薨而¶
碑云薨于天平二年其卒也史云贈司空而碑作司¶
徒皆當以碑為正(金石錄)¶
¶
　　瀛州刺史李公碑　武定二年二月(金石錄)¶
¶
　　樂陵太守劉公碑　武定二年二月(金石錄)¶
¶
<pb:KR3h0070_WYG_059-5a>¶
　　安州刺史赫連栩碑　武定五年四月(金石錄)¶
¶
　　韓陵碑¶
¶
　　在安陽縣東北十八里東魏丞相髙歡破爾朱兆兄¶
弟於此山下仍立碑即温子昇之詞陳尚書徐陵嘗¶
北使鄴讀韓陵碑愛其才麗手自錄之歸陳士人問¶
陵北朝人物如何曰唯韓陵片石可與語耳(寰宇記)¶
¶
　　冀州刺史關寶顒紀徳碑¶
¶
　　武定八年在平定州(天下金石志)¶
¶
<pb:KR3h0070_WYG_059-5b>¶
　　敬君像頌　武定七年¶
¶
　　右東魏敬君像碑頌敬君名曦顯雋從弟碑云十世¶
祖漢揚州刺史韶按後周書敬珍傳唐書宰相世系¶
表皆云韶漢末為揚州刺史與此碑所書同而姓苑¶
與元和姓纂皆作歆疑轉冩之誤又據碑顯雋乃韶¶
十世孫而姓纂以為九世恐亦誤也(金石錄)¶
¶
　　大覺寺碑　天平四年八月¶
¶
　　右東魏大覺寺碑在洛陽碑隂題韓毅書據北史毅¶
<pb:KR3h0070_WYG_059-6a>¶
魯郡人工正書神武用為博士以教彭城景思王攸¶
當時碑碣往往不著名氏毅以書知名故特自著之¶
也然遺跡見於今者獨此碑爾(金石錄)¶
¶
　　大覺寺碑隂¶
¶
　　右大覺寺碑隂題銀青光祿大夫臣韓毅隸書蓋今¶
楷書也庾肩吾曰隸書今之正書也張懐瓘六體書¶
論亦云隸書者程邈造字皆真正亦曰真書自唐以¶
前皆以楷字為𨽻至歐陽公集古録誤以八分為隸¶
<pb:KR3h0070_WYG_059-6b>¶
書自是舉世凡漢時石刻皆目為漢隸有一士人力¶
主此論余嘗出漢碑數本問之何者為隸何者為八¶
分蓋自不能分也因覧此碑毅自題為隸書故聊誌¶
之以祛来者之惑(金石錄)¶
¶
　　造寺碑¶
¶
　　隸書不著書撰人名氏寺後魏太武帝所造東魏天¶
平中中軍將軍元景康重修故立此碑然不知其為¶
何寺也(集古錄目)¶
¶
<pb:KR3h0070_WYG_059-7a>¶
　　崇先寺記¶
¶
　　碑無歳月不知何時所立建此寺者隴西君君上滅¶
一字其官為持節假撫軍將軍鎮逺將軍新野鎮將¶
帶新野太守新野漢廣兩郡大都督今以盧辨所作¶
九命考之撫軍將軍大都督八命鎮逺將軍諫議大¶
夫正六命又考新野郡在漢為縣晉太康中為侯國¶
至惠帝始分南陽立新野郡齊永泰元年魏孝文攻¶
圍新野太守劉忌死之地入于魏唯漢廣郡求之於¶
<pb:KR3h0070_WYG_059-7b>¶
史無所得今南陽平氏有徐使君碑稱興和三年拜¶
撫軍將軍南雍州刺史在漢廣置立州鎮其隂又有¶
漢廣太守郡丞郡功曹等數人興和静帝年號此君¶
疑亦當時人也(集古後錄)¶
¶
　　造石碑像記　天平元年十月(金石錄)¶
¶
　　造石觀音像記　武定元年平南將軍焦永安造(集古錄目)¶
¶
　　劉起貴造像記　武定二年十二月(金石錄)¶
¶
　　逄元彦造像記　武定二年十二月(金石錄)¶
¶
<pb:KR3h0070_WYG_059-8a>¶
　　比邱曇妙等造像記　武定三年(集古錄目)¶
¶
　　造石像碑¶
¶
　　不著書撰人名氏陽翟郡防境大都督石文達等為¶
太守敬曦造像記以武定七年立(集古錄目)¶
¶
　　右東魏造石像記其碑云大魏武定七年歳次己巳¶
武定孝静帝年號也今世所行歴譜惟龔穎運歴圖¶
與今亳州宋退相紀年通譜為最詳而以穎所書推¶
之武定七年歳當己巳與此碑合而武定止於八年¶
<pb:KR3h0070_WYG_059-8b>¶
是歳庚午東魏滅其事與東魏北齊書亦合而通譜¶
以七年為戊辰八年為己巳又有九年為庚午而東¶
魏滅按孝静以後魏大統十六年滅是歳庚午則知¶
宋公所記甲子不謬惟武定不當有九年而七年不¶
得為戊辰此其失爾蓋孝静始即位改元天平盡四¶
年而五年正月改為元象今通譜天平止於三年以¶
四年為元象蓋自元象以後遞差一年故以武定七¶
年為戊辰也茍不見斯碑則運厯圖與通譜二家得¶
<pb:KR3h0070_WYG_059-9a>¶
失其何以決(集古錄)¶
¶
　　造石塔記¶
¶
　　無書撰人名氏魯郡白源寺沙門志紹村人劉志義¶
等造西塔記東魏武定四年刻其後題名百餘人(集古¶
錄目)¶
¶
　　任城王造浮圖記¶
¶
　　右任城王造浮圖記不著其名云武定四年建武定¶
東魏孝静年號也按後魏書景穆皇帝子雲雲子澄¶
<pb:KR3h0070_WYG_059-9b>¶
相襲為任城王其後國絶不封其去孝静時差逺不¶
知武定四年王任城者為誰也(集古錄)¶
¶
　　定國寺浮圖碑¶
¶
　　在安陽縣東魏遷鄴髙丞相以南臺為相國寺作磚¶
浮圖極髙其文即温子昇撰(寰宇記)¶
¶
　　共城石像碑¶
¶
　　後魏鎮西將軍廉侯事道於汲縣置立堂宇鐫石為¶
老子像而祀之在共城武定四年立(寰宇記)¶
¶
<pb:KR3h0070_WYG_059-10a>¶
　　征虜閻孝侯碑¶
¶
　　天平三年立在陽武縣(寳刻叢編)¶
¶
　　徐穆之碑¶
¶
　　武定元年立在南陽縣(諸道石刻錄)¶
¶
　　北周¶
¶
　　華嶽廟碑　天和二年十月¶
¶
　　右後周華嶽廟碑万紐于瑾撰趙文淵字徳本書按¶
後周書列傳有趙文深字徳本蓋唐初之史官避髙¶
<pb:KR3h0070_WYG_059-10b>¶
祖諱故改為深耳万紐于瑾者唐瑾也周文帝時賜¶
姓宇文後以于謹請與同姓更為万紐于云(金石錄)¶
右周天和二年修西嶽碑趙文淵分書當南北分争¶
之時即此文章字畫足以見其景象此古人所以擬¶
金石之刻猶人之面貌也然是碑好事家罕收簡翁¶
能搜之淵泉其勿輕以示人哉(𤣥牘紀)¶
¶
　　碑文万紐于瑾造趙文淵書按瑾唐瑾賜姓史稱其¶
著碑頌數十萬言此其一也而文詞殊無超拔其稱¶
<pb:KR3h0070_WYG_059-11a>¶
趙文淵云雅有鍾王之則筆勢可觀宇文泰時命文¶
淵與黎季明等刋定六體嘗至江陵書景福寺碑梁¶
主稱之又以題牓功増封邑除郡守後雖外任每須¶
題牓輒復追之竇臮賦云文淵孝逸獨慕前蹤至師¶
子敬如欲登龍有宋齊之面貌無孔薄之心胸然則¶
文淵書在當時固自知名此碑天和二年造正其書¶
路寢等牓後也故官稱趙興郡守云碑字小變隸書¶
時兼篆籀正與李仲璇孔廟碑同亦禇河南聖教歐¶
<pb:KR3h0070_WYG_059-11b>¶
陽蘭臺道因之所由出也江陵景福寺碑不知存否¶
此則完好無一字磨泐固文淵之幸哉文淵史避唐¶
祖諱作文深(石墨鐫華)¶
¶
　　余嘗過金天祠輒縱觀前代碑版漢碑無一存者獨¶
後周華嶽碑如魯靈光巋然古柏下余手摩其文制¶
作精雅洞達若鑑為万紐于瑾文趙文淵𨽻書于瑾¶
嘗著碑頌數十萬言此文殊無可觀文淵為周書學¶
博士書跡雅為當時所重宇文泰時命刋定六體至¶
<pb:KR3h0070_WYG_059-12a>¶
江陵書景福寺碑梁主稱之又以題牓功増封邑除¶
郡守不可謂不遇也而碑字盡偭古法淺陋鄙野一¶
見欲嘔而名動一時何耶竇臮述書賦云文深孝逸¶
獨慕前蹤至師子敬如欲登龍有宋齊之面貌無孔¶
薄之心胸臮避唐諱故文淵作文深當時謂文深師¶
右軍孝逸師大令平梁後王褒入國舉朝貴胄皆師¶
褒獨兩人負二王法二王不作古隸文淵豈獨工行¶
草楷則固不閑于分法耶(金石史)¶
¶
<pb:KR3h0070_WYG_059-12b>¶
　　今在華隂縣西嶽廟其結銜曰使持節驃騎大將軍¶
開府儀同三司大都督司宗治内史臨淄縣開國公¶
万紐于瑾造此文車騎大將軍儀同三司縣伯大夫¶
趙興郡守白石縣開國男南陽趙文淵字徳本奉勅¶
書余所見碑撰人書人列名者始此其隂為唐刻華¶
嶽精享昭應之碑而左右旁各有題名别見于後¶
万紐于瑾者唐瑾也後周書本傳時燕公于謹勲髙¶
望重朝野所屬白文帝言瑾學行兼修願與之同姓¶
<pb:KR3h0070_WYG_059-13a>¶
結為兄弟庶子孫承其緒論有益義方文帝歎異者¶
久之賜瑾姓万紐于氏又云封姑臧縣子以平江陵¶
功進爵為公而不言臨淄者史闕也李昶樂運傳並¶
云臨淄公唐瑾(金石文字記)¶
¶
　　河瀆廟碑¶
¶
　　後周車騎大將軍王褒撰車騎大將軍趙文淵奉勅¶
書字為𨽻體初北齊天統十六年周文帝請立四瀆¶
廟於華山郡使郡守楊子昕營建武帝朝晉公䕶秉¶
<pb:KR3h0070_WYG_059-13b>¶
政廟在其封内又増修之而立此碑以天和二年十¶
月立(集古錄目)¶
¶
　　右河瀆碑後周天和三年建内史大夫琅邪王褒字¶
子淵造文趙興郡守趙文淵字徳本奉勅書余嘗讀¶
楊大年談苑云千字文題勅員外散騎侍郎周興嗣¶
次韻勅字乃梁字傳冩誤耳當時帝王命令尚未稱¶
勅至唐顯慶中始云不經鳳閣鸞臺不得稱勅勅之¶
名始定於此按此碑及唐瑾撰華嶽廟碑皆文淵奉¶
<pb:KR3h0070_WYG_059-14a>¶
勅書後周距梁時未逺又隋薛道衡撰老子碑唐初¶
虞世南撰孔子廟堂杜如晦碑歐陽詢書昭陵九成¶
宫碑皆作奉勅如此類甚衆不獨始於顯慶大年之¶
論非也然則唐人所謂不經鳳閣鸞臺不謂之勅者¶
蓋言命令當由廟堂出非謂勅之名始於此也然文¶
淵奉勅書碑而自著其字何哉(金石錄)¶
¶
　　延夀公碑　保定元年三月¶
¶
　　右後周延夀公碑頌云勲州刺史延夀郡開國公万¶
<pb:KR3h0070_WYG_059-14b>¶
紐于寔考之於史寔太師燕國公于謹子也謹後魏¶
新安公栗磾子洛拔之後余家有洛拔子烈碑述其¶
世系甚詳云逺祖之在幽州者世首部落隂山之北¶
有山號万紐于者公之奕葉居其原址遂以為姓暨¶
髙祖孝文皇帝始賜姓為于氏焉今此碑復稱万紐¶
于者蓋後周時凡孝文賜姓者皆復改從舊云又姓¶
纂及唐書宰相世系皆云謹洛拔五世孫也以後魏¶
及周書考之洛拔以太安四年卒年四十五謹以正¶
<pb:KR3h0070_WYG_059-15a>¶
光四年為廣陽王元深長流參軍年三十一洛拔之¶
卒距謹之為參軍蓋六十四年洛拔既早世不應後¶
六十四年已有五世孫年三十一也以此知言謹為¶
洛拔五世孫者蓋未可信又周書稱謹祖名安定而¶
唐書表作子安亦莫究其孰失也(金石錄)¶
¶
　　豆盧恩碑¶
¶
　　史恩附兄寧傳曰永恩今據碑蓋以字行耳碑稱保¶
定二年贈柱國大將軍涪陵郡公史稱贈少保幽冀¶
<pb:KR3h0070_WYG_059-15b>¶
五州等諸軍事幽州刺史諡曰敬似當以碑為正碑¶
在咸陽恩墓前隸書令尹王家瑞求得之余摹一紙¶
多不堪讀而王公所刻金石遺文尚存强半蓋從碑¶
下錄之耳(石墨鐫華)¶
¶
　　八分書今在咸陽縣碑云恩字永恩今北史附見其¶
兄豆盧寧傳但言永恩而缺其名其歴官與傳略同¶
後半漫滅不可讀(金石文字記)¶
¶
　　柱國康國忠公王雄碑　保定四年立(京兆金石錄)¶
¶
<pb:KR3h0070_WYG_059-16a>¶
　　贈太保呉國武公尉遲綱碑　天和四年立(京兆金石錄)¶
¶
　　雲州刺史胡歸德碑　天和六年十月(金石錄)¶
¶
　　儀同碑¶
¶
　　周元年宇文周碑今在襄陽縣民董氏家(輿地碑目)¶
¶
　　席肅公神道碑　在襄陽府保定四年(輿地碑目)¶
¶
　　折克行墓碑　在府谷縣西(天下金石志)¶
¶
　　楊忠碑　忠隋文帝父碑在象山(天下金石志)¶
¶
　　韋孝寛碑¶
¶
<pb:KR3h0070_WYG_059-16b>¶
　　不著書撰人名氏孝寛字孝寛京兆杜陵人仕周至¶
相州總管封鄖國公贈雍州牧諡曰襄碑以大象二¶
年立(集古錄目)¶
¶
　　太學生拓拔府君墓誌　保定元年十二月¶
¶
　　右後周太學生拓拔府君墓誌陳使周𢎞正撰云君¶
諱吐度真魏昭成皇帝之後也夷俗以三字為名者¶
甚衆拓拔君為書生尚仍其俗何哉蓋自魏孝文帝¶
惡夷俗姓氏盡易之至後周一切復從舊故當時士¶
<pb:KR3h0070_WYG_059-17a>¶
人名字亦皆用夷語無足怪也¶
¶
　　同州刺史普六如忠墓誌　天和三年七月¶
¶
　　右普六如忠墓誌普六如忠者楊忠隋髙祖父也後¶
魏時賜姓以誌傳攷其事皆合惟其為都督涇豳雲¶
顯鹽靈等六州諸軍事而傳以幽為幽者蓋傳冩誤¶
耳(金石錄)¶
¶
　　温州刺史烏丸僧修墓誌　天和七年三月¶
¶
　　右後周烏丸僧修墓誌僧修本姓王氏梁南城侯神¶
<pb:KR3h0070_WYG_059-17b>¶
念之子太尉僧辨之弟歸後周仕為温州刺史卒元¶
和姓纂及唐史宰相世系表皆云神念父冏為䕶烏¶
丸校尉因號烏桓王氏今墓誌乃云僧修歸周賜姓¶
烏丸又諸書皆云神念諡壯而墓誌作莊唐表云僧¶
修生景孝而墓誌云名祥字景孝皆當以墓誌為正¶
也(金石錄)¶
¶
　　李調示余烏丸僧修石志曰僧修太原祁人周王之¶
子因以建族父神念仕魏以䜛歸梁封南城壯侯又¶
<pb:KR3h0070_WYG_059-18a>¶
曰僧修仕文徳丰師雝府臨邊為岳陽王中兵參軍¶
府王稱帝進開府持節荆州刺史義成郡公及執贄¶
来朝奉璋謁帝天子以公世仕魏朝戮力梁國有命¶
加禮異賜以强族授使持節驃騎大將軍出牧温部¶
方欲馳劒騎于稽秦耀樓船于淮泗天不予年此其¶
所終始余考之烏丸本北部大姓神元世氏改為桓¶
附入族官大統十五年文帝寶炬雖詔天和改姓者¶
復舊然桓氏非神元所命知未嘗復也按梁書王神¶
<pb:KR3h0070_WYG_059-18b>¶
念太原祁人據潁川歸梁魏軍至與家屬渡江封南¶
城縣侯其後諡曰壯神念死子僧辨以兵興梁胙荆¶
州然則烏丸在梁為王氏而壯侯蓋神念諡也今考¶
梁書南史太清記周書皆不錄僧修事其在神念僧¶
辨傳中亦不稱僧修史家之闕如此其為壯侯則又¶
誤矣梁元帝封湘東王太清元年持節荆雝九州然¶
志謂雝府即世祖也諸書亦不錄世祖為岳陽王至¶
江陵陷而僧修入周其曰奉璋謁帝則周武也僧修¶
<pb:KR3h0070_WYG_059-19a>¶
賜氏烏丸蓋非魏舊姓今姓皆不著烏桓别姓然誤¶
謬相襲可勝考耶或曰周天和六年其後為建徳今¶
志乃書七年三月堋於武鄉何也余以長歴推之天¶
和七年太歳直辛夘其三月癸夘朔則丙午者四日¶
也其月丙辰改元建徳蓋十四日矣葬之四日改元¶
志與史不差可得据也(廣川書跋)¶
¶
　　黄羅刹碑(以下二碑皆唐初立以其皆北周時人今附於北周)¶
¶
　　唐秦王府學士虞世南撰不著書人名氏羅刹東郡¶
<pb:KR3h0070_WYG_059-19b>¶
胙縣人周末尉遲逈兵起羅刹聚衆撃之授(碑缺)軍總¶
管碑以武徳八年十月立(集古錄目)¶
¶
　　右後周黄羅刹碑虞世南撰羅刹仕周為行軍總管¶
其子君漢唐初為將有功武徳中為父追立此碑按¶
後魏元义本名夜义弟元刹本名羅刹元樹遺公卿¶
書譏詆以謂夜义羅刹皆鬼名也今羅刹周人去魏¶
不逺猶以為名何哉(金石錄)¶
¶
　　大宗伯唐瑾碑¶
¶
<pb:KR3h0070_WYG_059-20a>¶
　　唐于志寧撰歐陽詢正書瑾以後周天和四年薨貞¶
觀中其孫皎所立(復齋碑錄)¶
¶
　　右後周唐瑾碑以後周書及北史列傳校之首尾皆¶
牴牾不合傳云字附璘而碑云字子玉傳云始任為¶
尚書員外郎而碑云釋褐員外散騎侍郎傳云初封¶
姑臧縣子而碑云永昌子傳云為吏部尚書父憂去¶
職尋起令視事而碑云為周太祖記室其年丁武公¶
憂起復太子舍人傳云為驃騎大將軍開府儀同三¶
<pb:KR3h0070_WYG_059-20b>¶
司進爵臨淄伯轉吏部尚書于謹伐江陵以為元帥¶
府長史而據碑為吏部尚書皆在為驃騎開府及元¶
帥長史已前又其改封臨淄伯蓋為龍驤將軍時而¶
其為開府乃進爵為公傳云六官建授禮部中大夫¶
而碑云授宗伯傳云出為蔡州刺史歴柘州硤州轉¶
荆州總管府長史入為吏部中大夫歴御正納言中¶
大夫久之除司宗中大夫兼内史卒于位而碑云先¶
為柘州刺史乃遷蔡州授司宗御正納言又轉荆州¶
<pb:KR3h0070_WYG_059-21a>¶
總管尋遷小宗伯乃薨其遷拜次第不同如此又傳¶
云瑾嘗為户部尚書硤州刺史吏部中大夫今據碑¶
皆未嘗拜而柘州碑作招碑云瑾嘗為黄門侍郎又¶
為散騎常侍尋領大著作修國史及起居注又為侍¶
中傳皆不載其卒也傳云贈小宗伯而碑云贈華州¶
刺史傳云諡曰方而碑云諡曰懿碑于志寧撰貞觀¶
中其孫皎所立後周書北史皆唐初修距瑾之卒歳¶
月未逺而顛倒錯繆如此然其官爵名字子孫不應¶
<pb:KR3h0070_WYG_059-21b>¶
有誤皆當以碑為據也(金石錄)¶
¶
　　故儀同陳毅志¶
¶
　　保定三年癸未十二月辛夘朔十九日癸酉立(復齋碑錄)¶
¶
　　後周立秦始皇碑¶
¶
　　大象二年立在不夜城即今文登縣(訪碑錄)¶
¶
　　大像碑¶
¶
　　不著書撰人名氏碑文為對偶述事不明又但稱延¶
夀公而無姓名今以北史考之周大象二年尉遲迥¶
<pb:KR3h0070_WYG_059-22a>¶
起兵于鄴分遣部將所在攻下城邑東郡太守延夀¶
公于仲文棄郡奔關中拜大將軍還撃迥軍取梁郡敗¶
其將檀讓於武城破席毗羅於金鄉與此碑同蓋仲¶
文紀功碑也大象二年立(集古錄目)¶
¶
　　右周大像碑宇文氏之事迹無足采者惟其字畫不¶
俗亦有取焉玩物以忘憂者惟怪竒變態真偽相雜¶
使覽者自擇則可以忘倦焉故余於集古所收者博¶
矣(集古錄)¶
¶
<pb:KR3h0070_WYG_059-22b>¶
　　于寔靈塔頌¶
¶
　　不著書撰人名氏周大都督勲州諸軍事勲州刺史¶
万紐于寔所立塔頌也以保定元年立(集古録目)¶
¶
　　常樂寺浮圖碑¶
¶
　　常樂寺浮圖碑周保定四年立州人治記室曹胡達¶
撰其辭云襄州刺史王秉字孝直建常樂寺磚塔七¶
層其碑文今仆在襄州開元寺塔院其文字書畫無¶
過人者特以後周時碑文少見於世者故存之(南豐集古¶
<pb:KR3h0070_WYG_059-23a>¶
錄)¶
¶
　　宇文衆造像碑¶
¶
　　閔帝武成元年十月立(金石錄)¶
¶
　　降魔寺碑¶
¶
　　後周鄖國公府長史拓拔嶸奉教撰總管府兵曹謝¶
威奉教書降魔寺者鄖國公宇文寛之所建碑以武¶
徳二年立(集古錄目)¶
¶
　　嵩陽寺碑¶
¶
<pb:KR3h0070_WYG_059-23b>¶
　　八分書今在嵩山㑹善寺末有正書一行曰大唐麟¶
徳元年歳次甲子九月景午朔十五日庚申從嵩陽¶
觀移来㑹善寺立　碑文東作柬矩作短潛作灒馴¶
作巡啄作喙洋作庠騖作務惟皇帝太后不跳行不¶
空闕猶存古式　葉封嵩陽石刻記曰此碑上截刻¶
佛像雕鏤層疊佛相隆起餘地鐫平此文刻於下截¶
當碑四分之一其字之上方又刋空方六寸許深入¶
二寸許其規製亦迥異於後代也北齊諸碑亦率類¶
<pb:KR3h0070_WYG_059-24a>¶
此(金石文字記)¶
¶
　　麥積山應乾寺重修七佛龕銘　庾信文在秦州(金石略)¶
¶
¶
¶
¶
¶
¶
<pb:KR3h0070_WYG_059-24b>¶
¶
¶
¶
¶
¶
¶
¶
¶
　　六藝之一錄卷六十¶
¶

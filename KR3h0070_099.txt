# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.202446
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 99
<pb:KR3h0070_WYG_099-1a>¶
　　欽定四庫全書¶
¶
　　六藝之一録卷一百　　　　　錢塘倪濤撰¶
¶
　　石刻文字七十六¶
¶
　　明碑刻¶
¶
　　建文霍山廟碑¶
¶
　　維建文元年歳次己卯二月壬寅朔二十二日癸亥¶
皇帝遣序班周敖國子監生袁綱致祭於中鎮霍山¶
之神曰予荷昊天祐命承皇祖丕緒正大寳位統率¶
<pb:KR3h0070_WYG_099-1b>¶
神人乃正月壬午祗祭上帝於南郊山川百神既與¶
奠享尚以未能特脩祠事于祠下為憾是用遣官奉¶
香幣牲醴致祭維神以靈峻之徳作鎮中土時出雲¶
雨恊相兆民以稱予懐柔之意焉尚饗¶
¶
　　右小石刻一通在霍山中鎮廟西壁上予行天下見¶
洪武永樂以來祭告岳凟之文及它碑記甚多獨未¶
有建文年者意其在位日淺又或文皇御宇之日而¶
臣下之獻䛕者從而剷去之也乃此文雜於數十百¶
<pb:KR3h0070_WYG_099-2a>¶
碑之中而字畫完好無缺故亟録之後之君子每痛¶
國史不存建文一代事蹟無從考證若使通雅之士¶
歴深山窮谷而求之如此碑者世間或尚有一二不¶
止霍山廟也不猶愈於羅永菴之詩程濟史彬之録¶
偽撰而無稽者乎因并書之以告後人之能信古者¶
(求古録)¶
¶
　　國朝尊崇碑¶
¶
　　皇明尊崇孔子仍唐宋元舊王號内載正五嶽四瀆¶
<pb:KR3h0070_WYG_099-2b>¶
海鎮神號字皆真字中書舍人詹孟舉筆也碑極髙¶
大勝於前代碑逺甚(格古要論)¶
¶
　　十廟碑¶
¶
　　多國初文臣奉勑撰在江寜府雞鳴山之陽(古今碑刻記)¶
¶
　　天妃廟御製碑¶
¶
　　永樂五年建在江寧府治西北(古今碑刻記)¶
¶
　　中山王御製神道碑¶
¶
　　在江寧府鍾山(古今碑刻記)¶
¶
<pb:KR3h0070_WYG_099-3a>¶
　　功臣墓神道碑¶
¶
　　多國初文臣撰在江寧府鍾山聚寳山等處(古今碑刻記)¶
¶
　　滁陽王廟碑¶
¶
　　張來儀奉勑撰在滁州龍興寺右(古今碑刻記)¶
¶
　　許瑗祠碑¶
¶
　　瑗太平知府陳友諒攻急死之(古今碑刻記)¶
¶
　　淮瀆廟碑¶
¶
　　國朝楊榮撰在南陽府唐縣桐柏山(古今碑刻記)¶
¶
<pb:KR3h0070_WYG_099-3b>¶
　　越國公祠碑¶
¶
　　國朝宋濂撰在金華府治北(古今碑刻記)¶
¶
　　神木山碑¶
¶
　　永樂四年尚書宋禮立在馬湖府沭川長官司之西¶
(古今碑刻記)¶
¶
　　白雲寺碑¶
¶
　　洪武廿五年姚少師文滕用高書在天平山南(寒山金石¶
林)¶
¶
<pb:KR3h0070_WYG_099-4a>¶
　　善權和尚碑¶
¶
　　滕用髙書在穹窿山(寒山金石林)¶
¶
　　王清獻公碑¶
¶
　　歐陽𤣥文在西山金井塲中(寒山金石林)¶
¶
　　長陵碑¶
¶
　　正統初程南雲奉命書(英宗實録)¶
¶
　　崇福寺碑¶
¶
　　兵部左侍郎商輅撰中書舍人凌暉書(析津日記)¶
¶
<pb:KR3h0070_WYG_099-4b>¶
　　慈源寺碑¶
¶
　　正統初太常少卿潘辰撰中書舍人張天保書(沈進行國¶
録)¶
¶
　　玉虚觀碑¶
¶
　　禮部尚書呉濚撰刑部侍郎周瑄篆(析津日記)¶
¶
　　安國寺碑¶
¶
　　天順元年禮部尚書胡濙撰中書舍人陳翀書(行國録)¶
¶
　　天慶寺碑¶
¶
<pb:KR3h0070_WYG_099-5a>¶
　　天順戊寅尚寳司卿重慶蹇英撰禮部員外郎錢塘¶
吳謙書(行圖録)¶
¶
　　崇夀寺碑¶
¶
　　何洪上虞人官鴻臚序班崇夀寺碑成化十二年翰¶
林國史院編修仁和汪楷撰文何洪書(釋昭永木葉山花記)¶
¶
　　隆安寺碑¶
¶
　　成化中禮部郎中關西倪讓撰中書舍人廣昌王禮¶
書(香河志)¶
¶
<pb:KR3h0070_WYG_099-5b>¶
　　昌運宫碑¶
¶
　　大學士李東陽撰楊廷和書(倚晴閣雜抄)¶
¶
　　崇夀寺碑¶
¶
　　吏部右侍郎温仁和撰文武定侯郭勛篆額(行國録)¶
¶
　　大慧寺碑¶
¶
　　大學士李東陽撰工部尚書李璲書(渌水亭雜識)¶
¶
　　資福寺碑¶
¶
　　嘉靖初山西按察使司僉事錢俊民撰書之者禮部¶
<pb:KR3h0070_WYG_099-6a>¶
左侍郎任丘李時也(日下舊聞)¶
¶
　　崇夀寺碑¶
¶
　　大學士費宏撰户部尚書秦金書(行國録)¶
¶
　　祐聖觀碑¶
¶
　　大學士餘姚吕本撰禮部尚書髙安吳山書(渌水亭雜識)¶
¶
　　顯靈宫碑¶
¶
　　嘉靖三年上命夏言撰顯靈宫碑顧亨書丹上嘉其¶
書法令附名於碑(張邦竒四友亭集)¶
¶
<pb:KR3h0070_WYG_099-6b>¶
　　真空寺碑¶
¶
　　真空寺在廣寧門外明景泰中建正徳圯世宗時太¶
監李某捐金修之大學士張治撰碑(析津日記)¶
¶
　　千佛寺碑¶
¶
　　千佛寺建於明萬厯中有長沙楊守魯安陽喬應春¶
二碑皆鎮陽林潮書(渌水亭雜識)¶
¶
　　龍華寺碑¶
¶
　　金陵朱之蕃撰永春李開藻書(渌水亭雜識)¶
¶
<pb:KR3h0070_WYG_099-7a>¶
　　萬夀寺碑¶
¶
　　萬夀寺在廣源閘之西萬厯五年太監馮保奉命作¶
中大延夀殿寺碑大學士張居正奉勅撰(帝京景物略)¶
¶
　　聖安寺碑¶
¶
　　萬厯十八年上谷參軍張夀朋撰江西道監察御史¶
徐圖書(析津日記)¶
¶
　　藥王廟碑¶
¶
　　恭順侯吳惟英書(帝京景物畧)¶
¶
<pb:KR3h0070_WYG_099-7b>¶
　　䕶國靈佑宫碑¶
¶
　　大學士福清葉向髙撰湖廣道御史晉陽潘雲翼書¶
(行國録)¶
¶
　　法華寺碑¶
¶
　　太監吳亮撰并書(帝京景物畧)¶
¶
　　毘盧千佛碑¶
¶
　　鄭同髙麗人其國王李祹貢入中國得仕宣宗時復¶
使髙麗至金剛山見千佛繞毘盧之式歸結圓殿供¶
<pb:KR3h0070_WYG_099-8a>¶
毘盧表裏千佛面背相向自為碑文自書之(帝京景物畧)¶
¶
　　萬佛寺碑¶
¶
　　正統十年住持妙清碧潭篆(析津日記)¶
¶
　　董其昌書道公碑¶
¶
　　右道公碑董其昌撰并書在少林寺按宗伯為當世¶
名筆而此書過於豐腴豈其壮年如是耶(嵩陽石刻記)¶
¶
　　厯科進士題名碑¶
¶
　　宣徳五年林震榜進士題名碑　金幼孜撰文禮部¶
<pb:KR3h0070_WYG_099-8b>¶
精膳司郎中陳景茂篆書(劉中柱六館日抄下同)¶
¶
　　正統十年商輅榜進士題名碑　曹鼐撰中書舍人¶
程學書¶
¶
　　景泰二年柯潛榜進士題名碑　大學士陳循撰文¶
太常寺少卿王謙書¶
¶
　　景泰五年孫賢榜進士題名碑　大學士陳循撰文¶
吏部考功司郎中董璵書¶
¶
　　天順元年黎淳榜進士題名碑　吏部尚書李賢撰¶
<pb:KR3h0070_WYG_099-9a>¶
文順天府府丞余謙書¶
¶
　　天順四年王一䕫榜進士題名碑　吏部尚書李賢¶
撰禮部儀制司員外郎凌耀宗書¶
¶
　　天順七年彭敎榜進士題名碑　吏部尚書兼華葢¶
殿大學士李賢撰文禮部祠祭司員外郎謝宇書¶
¶
　　成化二年羅倫榜進士題名碑　大學士陳文撰文¶
禮部郎中陳綱書¶
¶
　　𢎞治三年錢福榜進士題名碑　大學士丘濬撰文¶
<pb:KR3h0070_WYG_099-9b>¶
大理寺右寺副劉棨書¶
¶
　　𢎞治六年毛澄榜進士題名碑　大學士劉健撰文¶
大理寺左寺副兼司經局正字周文通書¶
¶
　　嘉靖二十六年李春芳榜進士題名碑　禮部尚書¶
顧可學撰文大理寺左寺正吳昂書¶
¶
　　嘉靖二十九年唐汝楫榜進士題名碑　吏部尚書¶
李黙撰文大理寺右評事吳應鳳書¶
¶
　　嘉靖三十二年陳謹榜進士題名碑　禮部尚書徐¶
<pb:KR3h0070_WYG_099-10a>¶
階撰文東布政司參議王槐書¶
¶
　　嘉靖三十八年丁士美榜進士題名碑　吏部左侍¶
郎郭朴撰文中書舍人顧從禮書¶
¶
　　嘉靖四十一年徐時行榜進士題名碑　大學士知¶
制誥袁煒撰文大理寺右寺正叢恕書¶
¶
　　嘉靖四十四年范應期榜進士題名碑　大學士嚴¶
訥撰文大理寺左評事兼翰林院侍書李中書¶
¶
　　隆慶二年羅萬化榜進士題名碑　大學士李春芳¶
<pb:KR3h0070_WYG_099-10b>¶
撰文尚寳司少卿兼翰林院侍書吳自成書¶
¶
　　隆慶五年張元抃榜進士題名碑　大學士申時行¶
撰文太僕寺少卿兼司經局正字徐繼申書¶
¶
　　萬厯二年孫繼臯榜進士題名碑　大學士王錫爵¶
撰文光禄寺少卿兼司經局正字成楫書¶
¶
　　萬厯五年沈懋學榜進士題名碑　大學士許國撰¶
文太僕寺少卿兼司經局正字馬繼文書¶
¶
　　萬厯八年張懋修榜進士題名碑　大學士葉向髙¶
<pb:KR3h0070_WYG_099-11a>¶
撰文通政司知事詹尚忠書¶
¶
　　萬厯十一年朱國祚榜進士題名碑　大學士王錫¶
爵撰文大理寺右寺副趙應宿書¶
¶
　　萬厯二十年翁正春榜進士題名碑　大學士張位¶
撰文通政司經厯章如鋌書¶
¶
　　萬厯二十三年朱之蕃榜進士題名碑　大學士陳¶
于陛撰文通政司經厯湯應龍書¶
¶
　　萬厯四十一年周延儒榜進士題名碑　大學士葉¶
<pb:KR3h0070_WYG_099-11b>¶
向髙撰文通政司知事周承禹書(已上俱六館日抄)¶
¶
　　明陳先生學政序碑¶
¶
　　正徳六年知嘉善事清苑王徳明書(鄒衡嘉興志補)¶
¶
　　嘉善劉侯去思碑¶
¶
　　刑部尚書屠勲書(鄒衡嘉興志補)¶
¶
　　崇禎庚辰留用貢士史惇等題名碑¶
¶
　　崇禎庚辰将下第舉人與廷試貢士史惇等一百六¶
十三人吳康侯等一百人盡留特用惇等上疏請授¶
<pb:KR3h0070_WYG_099-12a>¶
進士例立石題名上如所請大學士周延儒奉勅撰¶
文太僕寺少卿兼翰林院侍書朱國詔奉勅書并篆¶
額(史惇雜記)¶
¶
　　花雨軒記¶
¶
　　洪武四年秦約書(名蹟録)¶
¶
　　活水軒記¶
¶
　　宋濓篆額貝廷臣記在紹興府鏡湖上(古今碑刻記)¶
¶
　　君子亭記¶
¶
<pb:KR3h0070_WYG_099-12b>¶
　　陽明先生謫龍場用王猷張薦例為亭竹間而手書¶
記於壁後人為摹刻之其書與辭皆工(弇州山人藁)¶
¶
　　龍門諫院題名記¶
¶
　　張翼字文翔太倉人慷慨尚氣節善學宗歐顔其書¶
龍門諫院題名記尤超偉天順間謫戍開平故書名¶
嶺北(水東日記)¶
¶
　　浙江布政司重建貢院記¶
¶
　　户部尚書大學士淳安商輅撰文山東左參政致仕¶
<pb:KR3h0070_WYG_099-13a>¶
仁和江玭書(杭州府碑碣目)¶
¶
　　孤山三賢祠重修記¶
¶
　　南京大理寺卿致仕夏時正文南京刑部郎中項麒¶
書(同上)¶
¶
　　大興縣題名記¶
¶
　　光禄少卿新安尹校書隆慶四年立(函山旅話)¶
¶
　　李元昭岣嶁山房記¶
¶
　　張元汴撰并書其略曰山人姓李名元昭少喜任俠¶
<pb:KR3h0070_WYG_099-13b>¶
有提戈取功名之志稍長更讀古書工詩詞已而棄¶
去習舉子業為諸生尋以祖爵襲千户侯亡何又棄¶
去始一意養生之術躬負瓢笠與其徒雲游湖海上¶
凡名勝之區足跡殆遍厯七寒暑然後歸搆山房為¶
終焉之計室中刻木為小像傍列棺殮之具穴山為¶
塜題曰岣嶁山人墓是時山人年六十五今七十有¶
九矣(珊瑚綱)¶
¶
　　陳元素書海嶽菴小記¶
¶
<pb:KR3h0070_WYG_099-14a>¶
　　此菴在北固山下乃丹徒趙令君所自記者陳太學¶
古白既為書碑石而又縮小書此以便學者古白天¶
心筆陣不下長公而狷介不茍有米老之潔其於篤¶
志之君子千古可無愧色已(墨林快事)¶
¶
　　張公墓志銘¶
¶
　　洪武六年袁華撰并書(名蹟録)¶
¶
　　宋克書七姬權厝志¶
¶
　　七姬者元潘元紹諸妾也曰程氏翟氏徐氏羅氏于¶
<pb:KR3h0070_WYG_099-14b>¶
氏彭氏段氏皆妙年麗質潘赴召時恐其不守皆自¶
經死潘合𦵏一塜事平請尋陽張羽銘其墓吳郡宋¶
克以鍾字書之婁江盧熊篆盖皆可愛也潘盖宋魏¶
王廷美之後其先避亂易姓而未復今蘓州府吳縣¶
陳嗣初先生家有碑刻(格古要論)¶
¶
　　七姬厝志張來儀文宋仲温書余得之姑蘓王汝玉¶
七姬皆潘妾不負其主俱死于一日之間可謂烈矣¶
而其文其書亦皆竒也(東里竒集)¶
¶
<pb:KR3h0070_WYG_099-15a>¶
　　國朝真行書當以宋克為第一所書七姬帖文真冠¶
絶也然其事則可疑七姬之死盖出于潘之逼之謂¶
不幸則可非殉節也宋之書人多珍之故其帖盛傳¶
適以播潘惡耳(楊升菴集)¶
¶
　　王文恪公墓誌銘¶
¶
　　祝允明書此書方於晉而不疎圓於歐而不局開巻¶
時古雅之氣照人眉睫間是祝金石中第一手(弇州山人¶
藁)¶
¶
<pb:KR3h0070_WYG_099-15b>¶
　　楊南峰墓誌¶
¶
　　文徴明書文徴仲先生以古隸書楊君謙先生自草¶
生誌若可謂二絶者第君謙負古文聲毋論其詞枝¶
而不修即生平軒豁得意在𢎞治乙酉掛冠而數語¶
極為牢落最骫頓無状在正徳庚辰再趣行在試樂¶
府嘉靖丙申獻九廟頌及華陽求嗣儀而叙致津津¶
不容口老誖一至此耶曷不於庚辰前親三尺土耶¶
然則文先生之書之佳固不為此老幸也(弇州續藁)¶
¶
<pb:KR3h0070_WYG_099-16a>¶
　　寳&KR4260;塔銘¶
¶
　　洪武廿五年僧𢎞道文無書人名在結草菴(寒山金石林)¶
¶
　　書法要覽¶
¶
　　蜀府長史泰和劉仲珩真書洪熈己巳七月刻石(格古¶
要論)¶
¶
　　永夀王詩¶
¶
　　隠隠樓臺雲外重一溪活水過仙宫上師已化青牛¶
老萬木驚秋墜晚風¶
¶
<pb:KR3h0070_WYG_099-16b>¶
　　正徳己夘仲秋下旬九日予蒙聖上准奏容浴温泉¶
便道樓臺既出乃登說經臺但見白鶴飛空蒼松夾¶
道予喜不勝又覩欽差鎮陕劉内輔公佳製不揣僣¶
鄙強和一絶以發一時之興耳永夀王題并書(後有印文¶
曰永夀王章)¶
¶
　　嵩嶽道中詩¶
¶
　　嘉靖丙辰華亭笠江潘恩詩(嵩陽石刻記)¶
¶
　　中嶽廟法王寺少林寺面壁石四詩¶
¶
<pb:KR3h0070_WYG_099-17a>¶
　　萬厯丁亥天台王士崧書結法凝整(嵩陽石刻記)¶
¶
　　少陵之推北海也曰碑版照四裔可以想見其盛¶
諸家所載碑刻秦漢而下迄元而止獨有明一代¶
寥寥無聞豈皆貴耳賤目好古而不信今之過歟¶
文徴仲稱祝京兆書法為本朝第一能手而墨蹟¶
尚多碑銘甚少即徴仲亦然余於此卷但隨所見¶
録之殊恨不備搜補之功請俟異日然精力衰頽¶
未審得成就否要是墨海中一大欠事¶
<pb:KR3h0070_WYG_099-17b>¶
¶
¶
¶
¶
¶
¶
¶
¶
　　六藝之一録卷一百¶
¶

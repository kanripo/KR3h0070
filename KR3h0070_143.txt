# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.934600
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 143
<pb:KR3h0070_WYG_143-1a>¶
　　欽定四庫全書¶
¶
　　六藝之一録卷一百四十四　　錢唐倪濤撰¶
¶
　　法帖論述十四¶
¶
　　淳化祖石刻¶
¶
　　大梁劉衍卿世昌云大徳己亥婦翁張君錫攜余同¶
觀淳化祖石帖卷尾各有題識第一卷邊髙平范仲¶
淹曽觀年月日題第五卷東坡張文潛題又有姜白¶
石書小楷三四十字第六卷洛陽伊川老夫不知為¶
<pb:KR3h0070_WYG_143-1b>¶
何人又太學愽士陳士元云此正祖石又有蘇舜欽¶
題第七卷陳簡齋奉㫖觀於秋香亭下云魏晉法書¶
非人間合有自我太宗皇帝刻石寵錫下方見不滿¶
十数臣與義頓首謹書第八卷蘇頌云此帖世不多¶
見是日賞牡丹得觀於相君西齋張舜民題亦在此¶
卷第十卷太宗書淳化四年六月廿二日賜畢士安¶
賜字上寶後叚畢丞相黄字書子孫寶享等語百餘¶
字逐卷有髙宗内府印百餘顆後有賈氏長字印又¶
<pb:KR3h0070_WYG_143-2a>¶
有一小印合縫云是蔡太師印山和尚錦裝禠籖題¶
云淳化祖石刻及見吳郡陸友仁又云嘗觀禇伯秀¶
所記江南李後主命徐鉉以所藏古今法帖入石名¶
昇元帖此則在淳化之前當為法帖之祖劉陸之説¶
殊不相合偶讀劉跂暇日記亦載此事云馬傳慶説¶
此帖本唐保大年摹上石題云保大七年倉曹恭軍¶
王文炳摹勒校對無差國朝下江南得此石淳化中¶
太宗令將書館所有増作十卷為版本而石本復以¶
<pb:KR3h0070_WYG_143-2b>¶
火斷缺人家時收得一二卷然閣帖於各卷尾篆書¶
題云淳化三年壬辰歲十一月六日奉聖㫖模勒上¶
石此侍書王著筆也而陳簡齋亦云太宗刻石則衍¶
卿所謂祖石刻豈即南唐時帖乎抑太宗増刻者但¶
不知南唐亦作十卷否徐鉉馬傳慶二説又不同今¶
世言淳化閣帖用銀錠□棗木板刻而以澄心堂紙¶
李廷珪墨印者則傳慶板本之説合故趙希鵠洞天¶
清録集亦云用棗木板摹刻故板時有銀錠紋用李¶
<pb:KR3h0070_WYG_143-3a>¶
廷珪墨打手揩之不汚手余嘗見閣本数十止三本¶
真者其紙墨法度種種逈别妙在心悟固難以言語¶
形容然又傳仁宗嘗詔僧希白刻石於秘閣前有目¶
録卷尾無篆書題字所謂祖石刻者豈即此歟(輟耕録)¶
南唐昇元帖以匱紙摹搨李廷珪墨拂之為絶品匱¶
紙者打金箔紙也其次即用澄心堂紙蟬翅拂為第¶
二品濃墨本為第三品也昇元帖在淳化祖刻之上¶
隋開元帖之下然今皆不可復見矣(墨池璅録)¶
¶
<pb:KR3h0070_WYG_143-3b>¶
　　昇元帖是南唐徐鉉等所摹縁在淳化前故名為祖¶
帖余家有澄清堂帖是竪竹簾紙墨色黯淡古香撲¶
鼻鐫手於轉使處時露鋒頴遂令逸少鬚麋宛然如¶
在計知㣲亦曽見此二本以資近昇元乃摹採為多¶
致傷肥重(邢侗來禽館集)¶
¶
　　澄清初不定何代本取質婁江尚書尚書以詢顧廷¶
尉研山研山大駭以為是南唐官拓的本係賀監手¶
摹清潤天授品列昇元上往入吾囊中今流在中原¶
<pb:KR3h0070_WYG_143-4a>¶
願屬邢君善寶之婁江公及廷尉兩箋猶在恨知㣲¶
乃置澄清不擥采也(同上)¶
¶
　　淳化閣帖¶
¶
　　淳化閣帖非精於鑒賞者莫能辨其真偽非愽於討¶
論者不可得其源流嘗記祖石刻之説今復究研大¶
略於稽古之書質正是否於好事之人用贅於此云¶
宋太宗留意翰墨淳化中出御府所藏命侍書王著¶
臨搨以棗木鏤刻釐為一十卷於毎卷末篆題云淳¶
<pb:KR3h0070_WYG_143-4b>¶
化三年壬辰歳十一月六日奉聖㫖模勒上石至仁¶
宗又詔僧希白刻石於秘閣前有目録卷後無篆題¶
世傳以為二王府帖者非也葢元祐中親賢宅從禁¶
中借板墨百本但用潘谷墨光輝有餘而不甚黟黒¶
又多墨横裂紋時有皴皵失字處親賢宅魏王所居¶
魏王二王也又有髙宗紹興中國子監本其首尾與¶
淳化略無少異當時御前拓者多用匱紙葢打金銀¶
箔者也自後碑工作蟬翼本且以厚紙覆板上隱然¶
<pb:KR3h0070_WYG_143-5a>¶
為銀錠□痕以愚人但損剥非復拓本之遒勁矣初¶
徽宗建中靖國間出内府續所收書令刻石即今續¶
法帖也大觀中又奉㫖摹搨歴代真跡刻石於太清¶
樓字行稍髙而先後之次與淳化則少異其間数帖¶
多寡不同各卷末題云大觀三年正月一日奉聖㫖¶
摹勒上石此蔡京書也而以建中靖國續帖十卷易¶
去歳月名衘以為後帖又刻孫過庭書譜及貞觀十¶
七帖總為二十二卷謂之大觀太清樓帖絳帖者尚¶
<pb:KR3h0070_WYG_143-5b>¶
書郎潘師旦以官帖摹刻於家為石本而其傳冩字¶
多譌舛世稱為潘駙馬帖凡二十卷其次序卷帖雖¶
與淳化官帖不同而實則祖之特有所増益耳單炳¶
文曰淳化官本法帖今不復多見其次絳帖最佳而¶
舊本亦已艱得嘗以數本較之字畫多不侔煒家藏¶
舊本比之今本第九卷内今本多誤筆法且俗曹士¶
冕曰帖總二十卷元無字號及斷眼數目單炳文曹¶
士冕各有模刻本世傳潘氏析居法帖分而為二其¶
<pb:KR3h0070_WYG_143-6a>¶
後絳州公庫乃得其一於是補刻餘帖名東庫本第¶
九卷之舛誤葢始於此且逐卷逐段各分字號以日¶
月光天徳等二十字為次第後避金主亮諱但庾亮¶
帖内亮字皆去右邊轉筆謂之亮字不全本又有新¶
絳本北方别本武岡新舊本福清烏鎮彭州資州本¶
木本前十卷等類皆絳帖之别也潭帖者慶厯中劉¶
丞相帥潭日以淳化官帖令慧照大師希白模刻於¶
石寘之郡齋増入傷寒十七日王濛顔真卿諸帖而¶
<pb:KR3h0070_WYG_143-6b>¶
字行頗髙與淳化閣本差不同逐卷有慧照大師希¶
白重模字而歳月各異中間繆處甚多朱文公譏其¶
極為可笑者是也潭帖之别則有劉丞相私第本長¶
沙碑匠新刻本三山木本蜀本廬陵蕭氏本等類甚¶
多戲魚即臨江帖也元祐間劉次莊以家藏淳化閣¶
帖十卷摹刻於戲魚堂除去篆題而増釋文慶元中¶
四川總領權安節又重摹於利州黔江者黔人秦世¶
章於長沙買石摹僧寶月古法帖十卷寶月慧照也¶
<pb:KR3h0070_WYG_143-7a>¶
謀舟載入黔中壁之黔江之紹聖院後題云長沙湯¶
正臣重摹鼎帖板本校諸帖増益最多澧陽石刻散¶
失僅存者右軍數帖而已又有淳熈修内司本北方¶
印成本烏鎮張氏福清李氏本若此之類大扺皆法¶
帖一再傳之翻摹殊失筆意無足觀者汪逵字季路¶
衢州人官至端明殿學士建集古堂藏竒書秘蹟金¶
石遺文二千卷著淳化閣帖辨記共十卷極為詳備¶
未云其本乃木刻計一百八十四版二千二百八十¶
<pb:KR3h0070_WYG_143-7b>¶
七行其逐叚以一二三四刻於旁或刻人名或有銀¶
錠印痕則是木裂其墨乃李廷珪黒甚如漆其字精¶
明而豐腴比諸刻為肥劉潛夫曰近人多不識閣帖¶
某家所藏本皆非真真者字極豐穰有神采如潭絳¶
則太瘦臨江則太媚又用李廷珪墨印造余始得汪¶
端明所記行數閣帖恨無真帖参校晩使江左用二¶
千楮致一本尤伯晦見之曰寶物也夫真帖可辨者¶
有數條墨色一也他本刋卷數在上版數在下惟此¶
<pb:KR3h0070_WYG_143-8a>¶
本卷數版数字皆相聨屬二也他本行數字比帖字¶
小而瘦此本行数字比帖中字皆大而濃三也余所¶
得江左本每毎版皆全紙無接黏處一部十卷無一¶
版不與端明所記合乃知昔人裝背之際寧使毎版¶
行數或多或寡而不肯剪截湊合者欲存舊帖之真¶
面目四也(輟耕録)¶
¶
　　自太宗刻此帖轉相傳刻遂徧天下有二王府帖大¶
觀太清樓帖紹興監帖淳熈修内司帖臨江戲魚堂¶
<pb:KR3h0070_WYG_143-8b>¶
帖利州帖黔江帖卷帙悉同又有慶厯長沙劉丞相¶
私第帖碑工帖尚書郎潘師旦絳州帖絳公庫帖稍¶
加損益卷帙亦異其他𤨏𤨏者又數十家不可悉記¶
而長沙絳州最知名要皆本此帖(松雪齋集)¶
¶
　　王柏淳化帖記云本朝太宗皇帝天下甫定即遣使¶
購募前賢真蹟集為法帖十卷鏤板於中禁每大臣¶
登進二府者賜以墨本歐陽集古録云時禁中灾碑¶
板被焚遂不復賜或云板今在但不賜耳故人間以¶
<pb:KR3h0070_WYG_143-9a>¶
官法帖為難得然當時命王著辨精麤而著之識見¶
不明真偽莫察玉石雜糅遂為全帖之累前人論此¶
固多矣此雖不能無疵今彚萃古人筆千百年間一¶
開卷而粲然在目使人擊節賞歎不己豈不快哉後¶
來未暇論其少繆政恨真法帖之難見絳帖銓次不¶
同希白長沙帖字行踈密亦異陳王本病於無精神¶
臨江本病於瘦弱俱不足以比肩閣本不特字體變¶
動而模拓亦無精墨是以山谷云當時用歙州貢墨¶
<pb:KR3h0070_WYG_143-9b>¶
模打則色濃(李莊簡云用李廷珪墨)後用潘谷墨則色淡此墨¶
色濃淡之分也李莊簡云初時板完好不用銀釘後¶
來板漸拆裂然後用銀釘此銀釘有無之分也山谷¶
又謂墨濃則瘦墨淡則肥此字畫肥瘦之分也然非¶
閣本則此皆不足辨予所見閣帖凡四本一為李莊¶
簡舊藏此為墨最濃而未見銀釘一為先伯文定家¶
藏墨淡而肥已有銀釘一為聞人仲信家藏亦非先¶
本一為潘氏維屛得故家物疑陳王本也淳祐癸丑¶
<pb:KR3h0070_WYG_143-10a>¶
之夏予偶得鬻碑塵敗之帖兩卷人所不售者細視¶
之真李廷珪墨打者也精神體致絶出前四本手自¶
裝禠分為四册永為閣本之式以予草茅下士解后¶
而得中原盛時難得之帖亦大過分矣而敢望其全¶
乎惟其不全故予得而寶之錫山尤公有云鳯凰一¶
毛麒麟一甲終是希世之寶况已得十分之二矣天¶
下之尤物豈盡出於金題玉躞中耶(格古要論)¶
¶
　　王文肅所藏淳化祖帖每卷有臣王著摹及汪俊陳¶
<pb:KR3h0070_WYG_143-10b>¶
知古等名紙墨極新好每卷法帖第一第二下有臣¶
王著摹字漢章帝書遐邇下有二小字梁武帝下有¶
一十三三小字唐太宗書下有裂紋第二卷鍾繇書¶
多戎輅帖諸帖少見王珣少伯逺帖諸帖有張芝書¶
處字不分二斷另作一行宣示表後多戎輅表十二¶
行張華書有横裂文謝安書安字是楷字諸刻皆草¶
字第三卷王渙之書反側左之等下有陳知古三小¶
字又有三十八三小字山濤書有横裂紋羊欣書後¶
<pb:KR3h0070_WYG_143-11a>¶
有汪俊刻三小字在欲何之左孔琳書有横裂紋歎¶
具傍増悒悒脚中四字何頼右有轉劇近明散未覺¶
葢八字悒悒十二字傍添與今刻不同第四卷陳逵¶
書後有横裂紋又有四十三三小字歐陽書有横裂¶
紋第五卷智果書書評索靖俱全第六卷汝不可言¶
下有裂紋小佳更帖問字口有裂紋第七卷讓未知¶
如下有横裂紋七行篆書尾後有第七卷十六板終¶
七字八卷發廬帖後有莆田陳知古五小字月半帖¶
<pb:KR3h0070_WYG_143-11b>¶
下有横裂紋六行尊夫人帖不字右有裂紋取卿帖¶
知耳耳字有補痕第九卷思慈帖後有知古二小字¶
思慈無徃帖後有汪俊二十字第十卷臣王著模四¶
字在獻之書旁求耳後篆尾前有第十卷三字在追¶
求左第字與追字並十五板終四字與辰歳十一四¶
字並與七卷尾字稍大(六研齋二筆)¶
¶
　　二王府帖(法帖譜系一則見前)¶
¶
　　禁中板刻古法帖十卷當時皆用歙州貢墨墨本賜¶
<pb:KR3h0070_WYG_143-12a>¶
羣臣今都下用錢萬二千便可購得元祐中親賢宅¶
從禁中借板墨百本分遺宫僚但用潘谷墨光輝有¶
餘而不甚黟黑又多木横裂紋士大夫不能盡别也¶
(山谷集)¶
¶
　　大觀太清樓帖(石刻鋪叙一則　法帖譜系一則俱見前)¶
宋大觀間奉㫖以御府所藏真蹟重刻於太清樓與¶
淳化帖有數帖多寡不同其中有蘭亭叙皆蔡京標¶
題卷尾題云大觀三年正月一日奉聖㫖模勒上石¶
<pb:KR3h0070_WYG_143-12b>¶
(格古要論)¶
¶
　　陳繹曽云大觀帖蔡京模刻京沈酣富貴恣意粗率¶
筆偏手縱非復古意頼刻手精工猶勝他帖葢淳化¶
之弟也(同上)¶
¶
　　宋徽宗大觀年詔龍大淵等以内府所藏晉唐真蹟¶
重加摹刻金石之工較淳化閣帖更勝(容䑓集)¶
¶
　　元祐秘閣續帖(石刻鋪叙一則見前)¶
¶
　　太清樓續閣帖¶
¶
<pb:KR3h0070_WYG_143-13a>¶
　　太清樓續閣帖温陵劉燾無言摹刻工夫精緻亞於¶
淳化肥而多骨求備於王著乃失之麤硬遂失風韻¶
(翰林要訣)¶
¶
　　黄山谷題太清續帖云劉燾箋題便不類今人書使¶
之春秋髙江東又出一羊欣薄紹之矣由是觀之此¶
帖必無言早年所書也(格古要論)¶
¶
　　淳熈修内司本(法帖譜系一則見前)¶
¶
　　淳熈祕閣續帖(石刻鋪叙一則見前)¶
¶
<pb:KR3h0070_WYG_143-13b>¶
　　宋淳熈間奉㫖以御府珍儲刻石禁中卷尾題云淳¶
熈二年乙巳歲二月十五日修内司恭奉聖㫖模刻¶
上石陳繹曽云修内司武岡福州諸帖皆有可觀(格古¶
要論)¶
¶
　　慶厯長沙帖(即潭帖　法帖譜系一則　石刻鋪叙一則俱見前)¶
潭帖尤為坡公所賞以為希白作字自有江左風味¶
比淳化待詔所摹為勝世俗不察爭求閣下本誤矣¶
以予所見潭帖凡有數本有絶佳者有稍殘闕者有¶
<pb:KR3h0070_WYG_143-14a>¶
行數不同者有漏落數行者時謂劉相刋二本一留¶
郡一藏家而後人翻刻於黔和等州者又不知㡬本¶
也於十卷之末或題云慶厯五年或云八年或云六¶
月或云季夏或云模勒上石或無上石二字或云重¶
摹若以八年者為重模則五年下亦有重模字不應¶
一年内已模而復模也内第三卷山濤帖末有風筆¶
惻感之語容齋隨筆已歎其不成文容齋知其一爾¶
此卷謝發帖云執筆惻感今至執字止濤帖云風尚¶
<pb:KR3h0070_WYG_143-14b>¶
所勸今至風字止却移筆惻感三字在濤帖之後移¶
尚所勸以下十九字在欣帖之後又第六卷右軍字¶
先後失次尤甚帖字屢經臨模固已失真劉次莊釋¶
文雖有未盡亦十得五六加以陳去非黄長睿施武¶
子更迭考辨十得八九若潭帖廼悉顛倒而錯亂之¶
幾成異域神咒矣徃徃刋帖之時不敢比擬尚方欲¶
自為帖但異其行數可也亂其文理不可也豈劉公¶
本非愽雅或貴重不暇参校或希白雖工於模字而¶
<pb:KR3h0070_WYG_143-15a>¶
拙於尋行數墨歟鐫刻雖工如不可讀何坡既推潭¶
勝閣近時陳師復善書亦於閣帖有異論余恐蘇陳¶
所見非真閣本爾真者或七八行為一板或十六七¶
行為一板皆李廷珪墨模印其黒如漆字尤豐艶有精¶
神葢熈陵八法既髙王著軰亦精其技標題可見非¶
希白敢望舊臨江非不善失之險薄刻削去閣本逺¶
矣帖家故當以閣為祖絳次之舊臨江次之潭又次¶
之武岡又次之臨江佳者可亂閣武岡佳者可亂絳¶
<pb:KR3h0070_WYG_143-15b>¶
汝鼎樸野無以議為也余晩得一本乃以舊潭翦碎¶
按釋文排比裝背歴歴可讀必一老士人舊物惜不¶
令希白見之(後村題跋)¶
¶
　　元陳繹曽云希白模刻潭帖風韻和雅血肉停匀但¶
形勢俱圓頗乏峭健之氣葢淳化之子也在潭之郡¶
齋(格古要論)¶
¶
　　曹士冕曰淳化閣帖既頒行潭州即摹刻二本謂之¶
潭帖予嘗見其初本當與舊絳帖雁行至慶厯八年¶
<pb:KR3h0070_WYG_143-16a>¶
石已殘缺永州僧希白重模東坡猶嘉其有晉人風¶
度建炎中長沙守城者以為砲石無一存者紹興間¶
第三次重摹失真逺矣(王氏法書苑)¶
¶
　　劉丞相私第本(詳見前法帖譜系)¶
¶
　　長沙碑匠家本(詳見前法帖譜系)¶
¶
　　長沙新刻本(詳見前法帖譜系)¶
¶
　　長沙别本(詳見前法帖譜系)¶
¶
　　三山木板帖(詳見前法帖譜系)¶
¶
<pb:KR3h0070_WYG_143-16b>¶
　　廬陵蕭氏本(詳見前法帖譜系)¶
¶
　　黔江本(詳見法帖譜系)¶
¶
　　宋秦子明於長沙摹刻僧寶月(希白)古法帖十卷載入¶
黔江紹聖院乃潭人湯正臣父子刻石(格古要論)¶
¶
　　蜀本(詳見法帖譜系)¶
¶
　　臨江戲魚堂帖(詳見法帖譜系　石刻鋪叙作清江帖)¶
此帖在淳化翻刻中頗為有骨格者淡墨搨尤佳(翰林¶
要訣)¶
¶
<pb:KR3h0070_WYG_143-17a>¶
　　正統二年佐歸省還家道過臨江府學見數碑埋沒¶
路傍意其為戲魚堂碑也俾訓導同邑杜思昭起之¶
果法帖也其餘碑刻度因紅巾盗起埋沒學傍土中¶
惜無賢守令尋獲姑記所見以俟賢者王佐記(格古要論)¶
曹士冕曰劉次莊摹閣帖臨江用工頗精緻且石堅¶
至今不曽重摹獨二卷略殘缺然拓本既多頗失鋒¶
鋩今若得初本鋒鋩未失者當在舊絳帖之次新潭¶
帖之上然其釋文間有訛處(王氏法書苑)¶
¶
<pb:KR3h0070_WYG_143-17b>¶
　　利州帖(詳見法帖譜系)¶
¶
　　北方印成本(詳見法帖譜系)¶
¶
　　泉帖¶
¶
　　以淳化閣帖翻刻於泉州郡庠佐生也後無以考究¶
模手洪武四年知府召任常性以劉次莊釋文叙而¶
刻之我仁宗皇帝命取入秘府人不可得而見矣(格古¶
要論)¶
¶
　　澧陽帖(詳見前法帖譜系)¶
¶
<pb:KR3h0070_WYG_143-18a>¶
　　絳帖(詳見前法帖譜系)¶
¶
　　曹士冕曰絳州法帖二十卷乃潘舜臣用淳化帖重¶
摹而参入别帖比今所見閣帖精神過之舜臣事力¶
單㣲而自能鐫石雖井䦨堦砌皆徧刻無餘所以叚¶
數最多或有長尺餘者舜臣死二子析而為二長者¶
負官錢沒上十卷於絳州絳守重摹下十卷足之幼¶
者復重摹上十卷亦足成一部於是絳州有公私二¶
本靖康兵火石並不存百年之間重摹至再慶元間¶
<pb:KR3h0070_WYG_143-18b>¶
予官守長沙嘗見舊宰執家有南渡初親自北方攜¶
得舜臣元所刻本未分析時二十卷其家珍藏非得¶
二千緡官陌不肯與人乃北紙北墨精神煥發視今¶
所摹者天淵矣(王氏法書苑)¶
¶
　　東庫本(詳見法帖譜系)¶
¶
　　亮字不全本(詳見前法帖譜系)¶
¶
　　新絳本(詳見法帖譜系　石刻鋪叙)¶
¶
　　絳帖十二卷第一卷孔子倉頡秦漢魏人書第二卷¶
<pb:KR3h0070_WYG_143-19a>¶
晉南朝唐宋帝王書第三卷四卷晉人書第五卷六¶
卷右軍書第七第八卷獻之書第九卷南朝隋唐人¶
書第十卷晉何氏衛夫人及隋唐僧人書第十一十¶
二卷宋名賢書此刻歲久不完崇慶初髙汝礪為節¶
度使又補完之増入顔魯公諸帖以壯忠義之氣且¶
題於後今又不完存者五十七幅碑入晉王府不易¶
得矣元編修陳繹曽云骨法清勁足正王著肉勝之¶
失然駁馬露骨又未免羸瘦之病葢淳化之子今之¶
<pb:KR3h0070_WYG_143-19b>¶
學者不見古帖得此亦可寶矣惜不完也王佐記(格古¶
要論)¶
¶
　　北本(詳見法帖譜系)¶
¶
　　又一本(詳見法帖譜系)¶
¶
　　武岡舊本(詳見法帖譜系及石刻鋪叙)¶
¶
　　武岡新帖(詳見法帖譜系)¶
¶
　　曹士冕曰武岡軍重摹絳帖二十卷殊失真且石不¶
堅易失精神後有武臣守郡嫌其字不精采令匠者¶
<pb:KR3h0070_WYG_143-20a>¶
即舊畫再刻謂之洗碑遂愈不可觀其釋文尤舛謬¶
然武岡紙類北紙今東南所見絳帖多武岡初本耳¶
騐其殘闕處自可見(王氏法書苑)¶
¶
　　彭州本(已見法帖譜系)¶
¶
　　彭州亦刻歴代法帖十卷不甚精采紙類北紙(格古要論)¶
¶
　　烏鎮本(詳見法帖譜系)¶
¶
　　曹氏冕曰詳見淳化帖條下此乃板本非石也長沙¶
折府所藏二十卷摹刻頗精疑是此本第九卷復面¶
<pb:KR3h0070_WYG_143-20b>¶
帖字誤而鵞羣帖止是㣲損字畫尚完此稍異於新¶
絳(王氏法書苑)¶
¶
　　福清本(詳見法帖譜系)¶
¶
　　資州本(詳見法帖譜系)¶
¶
　　不知處本(詳見法帖譜系)¶
¶
　　木本前十卷　又木本前十卷(俱見法帖譜系)¶
¶
　　蔡州帖¶
¶
　　曹士冕曰上蔡臨模絳帖上十卷雖比舊絳帖少下¶
<pb:KR3h0070_WYG_143-21a>¶
十卷而逈出臨江長沙之上予嘗見於長沙兩府劉¶
轙家(王氏法書苑)¶
¶
　　蔡州臨摹絳帖上十卷刻石出於臨江潭帖之上(格古¶
要録)¶
¶
　　汝帖¶
¶
　　寀來汝踰年吏民習其踈拙不甚諉以事閉閣蕭然¶
奉親之外獨念棄日偶得三代而下訖於五季字書¶
百家冠以倉頡竒古篆籀𨽻草真行之法畧具用十¶
<pb:KR3h0070_WYG_143-21b>¶
二石刻寘坐嘯堂壁其論世正名於治亂之際君子¶
小人之分每致意焉識者謂之筆史葢使小學家流¶
因以愽古知義不特區區近筆硯而已大觀三年八¶
月上丁敷陽王宷記寀字輔道(本跋　寶刻叢編)¶
¶
　　頃在洛中聞汝州新鐫諸帖謂之汝刻其名已弗典¶
矣意謂其彚擇必佳及見之乃大不然雜取法帖續¶
帖中所有者時載之又珉玉間簉不能辨也此猶無¶
害至其集古帖及碑中字萃為偽帖并以一帖省其¶
<pb:KR3h0070_WYG_143-22a>¶
文别為帖語及强名者甚多稍識書者便可别之如¶
以逸少帖春秋輙為患不得北軍問逺近清和等語¶
乃摘取北軍逺近春秋等字集為一帖强為王衍書¶
以續帖中諸縣故佳字强名為王楨之書取汝州東¶
漢州輔碑中數字强名為蔡中郎書取衛州魏孝文¶
弔比干文中數行强名為崔浩書如北齊碑便目為¶
温子昇後魏碑便目為沈法㑹如此者甚多且如弔¶
比干文魏孝文作而崔浩之死在太武時乃目為浩¶
<pb:KR3h0070_WYG_143-22b>¶
書其不稽古如此至若張華帖内雜以寶章集中王¶
慈字薛稷帖中雜以法帖内子敬字皆集成之字意¶
全不相屬取王筠帖中和南清豫一帖(疑有闕文)如是者¶
不可具載幸世尚多古帖極有未傳者自可刻其全¶
篇何必區區作偽以誤後學但貽識者嗤笑耳汝州¶
既以石十餘刻之而越州復傳其本又刻之二州之¶
石殊可弔也信知識真者少何足怪云(東觀餘論)¶
¶
　　汝州帖乃摘諸帖中字牽合為之每卷後有汝州印¶
<pb:KR3h0070_WYG_143-23a>¶
後㑹稽重摹之謂之蘭亭帖(格古要論)¶
¶
　　汝帖十二卷第一卷三代金石文八種第二卷秦漢¶
三國人書十五種第三卷晉南朝帝王書第四卷魏¶
晉九人書第五卷晉人王郗桓三氏書第六卷二王¶
書并洛神賦第七卷南朝十人書第八卷晉胡北朝¶
十二人書第九卷唐三朝帝后書第十卷唐歐虞禇¶
薛書十一卷唐李顔韓賀栁李六臣書十二卷韓愈¶
及五代諸國七人書其石不佳諸帖中最低者也(格古¶
<pb:KR3h0070_WYG_143-23b>¶
要論)¶
¶
　　淳化閣帖出而其子裔最良者為大觀為潭絳戲魚¶
堂修内司而其最下者為汝葢王寀輔道守汝州因¶
徧搜諸碑帖篆分𨽻草而節取之自皇頡夏禹以至¶
錢忠懿郭忠恕得十二卷其所留淳化亦不過十之¶
一二自以為甚愽而惎精而不知其所得者多虎賁¶
重儓之類耳且自以險急偏傾之勢發之石理麤而¶
刻工拙第其刻在汝今尚可搨耳(弇州山人藁)¶
¶
<pb:KR3h0070_WYG_143-24a>¶
　　武陵帖(即鼎帖　法帖譜系一則石刻鋪叙一則俱見前)¶
武陵帖二十卷較諸帖増益最多中間有右軍黄庭¶
經他本所無愽而不精殊無足取(格古要論)¶
¶
　　今年春正吳閶得王百糓所藏宋搨絳帖頃攜以自¶
隨疑為澧州帖觀其毎數十行輙有武陵二字又疑¶
為鼎帖及入常武署中繙閱第一卷以宋太宗為弁¶
䟦曰太宗皇帝御筆在絳州摹為諸帖之首後有欵¶
名曰鼎州提舉曰沅州判事常為鼎州而武陵其附¶
<pb:KR3h0070_WYG_143-24b>¶
城邑也乃為鼎帖特為絳州二字所誤而世人只知¶
有絳帖遂誤名為絳帖耳(容臺集)¶
¶
　　星鳯樓帖¶
¶
　　星鳯樓帖宋尚書趙彦約刻於南康雖衆刻重模而¶
精善不茍(格古要論)¶
¶
　　曹士冕模刻工緻有餘清而不濃亞於太清樓續帖¶
也(翰林要訣)¶
¶
　　玉麟堂帖¶
¶
<pb:KR3h0070_WYG_143-25a>¶
　　汴人吳琚居父模刻穠而不清多雜米家筆仗葢琚¶
日臨古帖字類米芾故也(翰林要訣)¶
¶
　　寶晉齋帖¶
¶
　　宋曹之格模刻星鳯之子在諸帖中為最下今佳帖¶
難得學者頼此得見晉唐彷彿耳(翰林要訣)¶
¶
　　宣徳九年佐録囚至無為州學見此碑散亡不完命¶
諸生拓其存者六七碑字多米芾元章所書米友仁¶
題其後云羲之七帖先臣芾中年所臨此字有雲煙¶
<pb:KR3h0070_WYG_143-25b>¶
卷舒翔動之氣非善雙鈎者所能得其精妙刻石者¶
不能形容其一二也紹興六年丙辰十二月初七日¶
臣友仁審定凡卷首寶晉齋法帖卷第㡬俱篆字末¶
有右曹氏家藏真蹟識以大圖書(格古要論)¶
¶
　　羣玉堂帖(詳見石刻鋪叙)¶
¶
　　羣玉堂帖宋韓侂胄刻所藏遺跡最多後亦有宋人¶
書(格古要論)¶
¶
　　賜書堂帖¶
¶
<pb:KR3h0070_WYG_143-26a>¶
　　賜書堂帖宋宣獻公綬刻於山陽有古鍾鼎識文絶¶
妙但二王帖未精石巳不存後有重模本(格古要論)¶
¶
　　甲秀堂帖¶
¶
　　甲秀堂廬江李氏刻前有王顔書多諸帖未見後有¶
宋人書亦多(格古要論)¶
¶
　　二王帖¶
¶
　　二王帖宋許提舉問刻於臨江模勒極精¶
¶
　　鳯墅帖¶
¶
<pb:KR3h0070_WYG_143-26b>¶
　　曽宏父刻(詳見石刻鋪叙)¶
¶
　　世綵堂帖¶
¶
　　廖羣玉以淳化閣帖絳州潘氏帖二十卷並以真本¶
書丹入石皆逼真又刻小字帖十卷則皆近世如盧¶
方春所作秋壑記王茂悦所作家廟記九歌之類又¶
以所藏陳簡齋姜白石任斯庵盧栁南四家書為小¶
帖所謂世綵堂小帖者世綵寥氏堂名也其石今不¶
知存亡矣(癸辛雜識)¶
¶
<pb:KR3h0070_WYG_143-27a>¶
　　東書堂帖¶
¶
　　周府臨淳化閣帖増以宋名人法帖凡二十卷(格古要論)¶
¶
　　寶賢堂帖¶
¶
　　晉府靖王以絳帖増入(寒山金石林)¶
¶
　　停雲館帖¶
¶
　　第一册晉唐小字第二册唐摹晉帖附李懐琳第三¶
册唐孫過庭書譜第四册唐人真跡帖第五册宋名¶
人帖上第六册宋名人帖中第七册宋名人帖下第¶
<pb:KR3h0070_WYG_143-27b>¶
八册元趙文敏帖附趙彦徴第九册元名人帖第十¶
册國朝名人帖第十一册祝允明帖第十二册文待¶
詔帖(寒山金石林)¶
¶
　　蘆橋帖五册　二王六十帖　青華閣帖　真賞齋帖¶
西麓堂帖　萬玉齋帖二種(已上六帖俱見寒山金石林)¶
¶
　　小字法帖跋¶
¶
　　右小字法帖者近時有尚書郎潘師旦者以官法帖私¶
自模刻於家為别本以行於世余因分以為類散入¶
<pb:KR3h0070_WYG_143-28a>¶
集録諸帙而程邈衛夫人鍾繇王廙宋儋皆以小字¶
為一類於此余嘗辨鍾繇賀㨗表為非真而此帖字¶
畫筆法皆不同傳模不能不失本體以此真偽尤為¶
難辨也(六一題跋)¶
¶
　　近時有尚書郎潘師旦者竊取官法帖中數十帖别自¶
刻石以遺人而傳冩字多轉失然亦時有可佳者因¶
又擇其可録者分為十餘卷以入集目聊為一時之¶
玩耳其小字尤精故録於此(集古録)¶
¶
<pb:KR3h0070_WYG_143-28b>¶
　　跋十八家法帖¶
¶
　　右世傳十八帖者實二十五帖葢書者十八家爾而流¶
俗又自有羲之十八帖然皆出於官法帖也太宗皇¶
帝時嘗遣使者天下購募前賢真蹟集以為法帖十¶
卷鏤板而藏之每有大臣進登貳府者則賜以一本¶
其後不賜或傳板本在御書院徃時禁中火災板被¶
焚遂不復賜或云板今在但不賜耳故人間尤以官¶
法帖為難得此十八家者葢官法帖之尤精者也余¶
<pb:KR3h0070_WYG_143-29a>¶
得自薛公期云是家藏舊本頗真今世人所有皆轉¶
相傳模者也(六一題跋)¶
¶
　　跋晉賢法帖¶
¶
　　右晉賢法帖太宗皇帝萬機之暇留情翰墨嘗詔天下¶
購求鍾王真蹟集為法帖十卷模刻以賜羣臣徃時¶
故相劉公沆在長沙以官法帖鏤板遂布於人間後¶
有尚書郎潘師旦者又擇其尤妙者别為卷第與劉¶
氏本並行至余集録古文不敢輙以官本参入私集¶
<pb:KR3h0070_WYG_143-29b>¶
遂於師旦所傳又取其尤者散入録中俾夫啟帙披¶
卷者時一得之把翫欣然所以忘倦也(六一題跋)¶
¶
　　法帖通解序¶
¶
　　法帖者太宗皇帝時遣使購募前代法書集為十卷摹¶
刻於板藏之禁中大臣初登二府詔以一本賜之其¶
後不復賜世號官帖故丞相劉公沆守長沙日以賜¶
帖摹刻二本一置郡帑一藏於家自此法帖盛行於¶
世士大夫好事者又往往自為别本矣今可見者潭絳¶
<pb:KR3h0070_WYG_143-30a>¶
二郡劉丞相家潘尚書師旦家劉御史次莊家蔣世¶
章家凡六本雖有精粗然大抵皆官帖之苖裔也頃¶
為正字時見諸帖墨蹟有藏於祕府者字皆華潤有¶
肉神氣動人非如刻木之枯槁也葢雖官帖亦其糟¶
粕耳又當時奉詔集帖之人茍於書成不復更加研¶
考頗有偽蹟濫厠其間至於標題次序乖錯逾甚士¶
大夫以字畫小技莫有論次之者投荒索居無以解¶
日輙以其灼然可考者䟽記之疑者闕之名曰法帖¶
<pb:KR3h0070_WYG_143-30b>¶
通解云(秦淮海集)¶
¶
　　跋陳簡齋法帖奏藁¶
¶
　　徳壽皇帝嘗論近世絳帖已少錢希白所臨潭帖為勝¶
臨江帖失真逺矣又淳化帖大觀帖當時以晉唐善¶
本及江南所收帖擇善者刻之風骨意象俱存今觀¶
故参知政事陳公與義為侍從時奉詔定法帖十卷¶
釋文一册其間稍辨劉次莊之誤殆臨江或潭帖歟¶
陳公字畫清簡類其詩文紹興初(缺)歩中朝故特承¶
<pb:KR3h0070_WYG_143-31a>¶
善誘知人堯哲茲可觀其緒餘淳熈七年正月十四¶
日周某為起居舍人木待問題(益公題跋)¶
¶
　　跋法帖逸少書後¶
¶
　　玉局翁云希白作字自有江左風味故長沙法帖比淳¶
化待詔所摹為勝世俗不知爭購祕閣本誤矣此逸¶
少一卷尤妙僕謂此語固當亦有不然白摹書真似¶
騎生馬不暇施鞚勒時有驟跌不害其妙處但搨字¶
要當如陶華陽摹楊許書法乃佳爾此本僕幼學者¶
<pb:KR3h0070_WYG_143-31b>¶
戲書其後(東觀餘論)¶
¶
　　為張潛夫書官法帖¶
¶
　　觀書似相家觀人得其心而後形色氣骨可得而知也¶
古人大妙處不在結構形體在未有形體之先其見¶
於書者託也若求於方直横斜㸃注折旋盡合於古¶
者此正法之迹爾安知其所以法哉淳化中詔以祕¶
閣所藏書入石又以翰林待詔王著摹字求其書法¶
之外各有異處殆不可得至於行筆利鈍結字踈密¶
<pb:KR3h0070_WYG_143-32a>¶
時可見之然决磔鈎剔更無前人意皆著之書也其¶
後得祕閣墨書校其字畫皆硬黄摹書至有墨色煙¶
落或以重墨添暈當著奉詔時其所摹搨皆略放其¶
大體而私以筆畫成之宜其用筆略無古人遺意不¶
足異也觀王洽書逸少謂不减已落簡揮毫有郢匠¶
成風之勢王珉書獻之謂騎驢駸駸欲度驊騮前今¶
視官帖二人書畫雅有相類而洽更自劣弱珉書則¶
與子敬更不可辨皆硬黄偽誤失真而摹傳者遂成¶
<pb:KR3h0070_WYG_143-32b>¶
一體也今人不知其故慿石本便評定書畫至於放¶
言立論更無疑處此與觀景而論形神以為某勝某¶
劣何以異哉(廣川書跋)¶
¶
　　為方子正書官帖¶
¶
　　世疑官本法帖多弔䘮問疾葢平時非問疾弔䘮不許¶
尺牘通問故其書悉然余求之故不當爾也唐貞觀¶
嘗購書四方矣一時所得盡入秘府張芝鍾繇張昶¶
王羲之父子書至四百卷漢魏晉宋齊梁雜蹟又三¶
<pb:KR3h0070_WYG_143-33a>¶
百卷惟䘮疾等䟽比之凶服噐不及入宫故人間所¶
得者皆官庫不受者也唐世兵火亦屢更書畫湮滅¶
不能存其一二逮淳化中詔下搜訪已無唐府所藏¶
者矣其幸而集者皆唐所遺於民庶者故大抵皆弔¶
問書也(廣川書跋)¶
¶
　　評帖¶
¶
　　劉後村先生云閣帖為祖絳帖次之臨江又次之潭又¶
次之武岡又次之大觀尤妙武岡佳者可亂絳臨江¶
<pb:KR3h0070_WYG_143-33b>¶
佳者可亂閣東坡推潭帖勝閣帖韓侂胄家開羣玉¶
堂帖字好薛紹彭亦有家塾帖好(輟耕録)¶
¶
　　説者謂宋南渡以前帖有六本其後模刻以傳者益多¶
而絳潭泉汝四帖在焉然泉汝不及絳潭今潭帖已¶
燬而泉帖取歸祕府不可得矣(格古要論)¶
¶
¶
¶
　　六藝之一録卷一百四十四¶
¶

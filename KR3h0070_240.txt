# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:39.577276
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 240
<pb:KR3h0070_WYG_240-1a>¶
　　欽定四庫全書¶
¶
　　六藝之一録卷二百八十二　　錢唐倪濤撰¶
¶
　　歴代書論十二¶
¶
　　書品¶
¶
　　梁庾肩吾書品¶
¶
　　𤣥静先生曰予徧求邃古逖放厥初書名起於𤣥洛字¶
勢發於蒼史故遣結繩取諸爻象諸形㑹諸人事未有¶
廣此緘縢深兹文契是以一畫加大天尊可知二力増¶
<pb:KR3h0070_WYG_240-1b>¶
土地卑可審日以君道則字勢圓月以臣輔則文體缺¶
及其轉注假借之流指字㑹意之類莫不狀範毫端形¶
呈字表開篇玩古則千載共朝削簡傳今則萬里對面¶
記善則惡自削書賢則過必改玉厯頒布仰政而化俗¶
帝載陳言待文而設教變通不極日用無窮與聖同功¶
參神並運爰泊中葉舍繁從省漸失頴川之言竟逐雲¶
陽之字若乃鳥跡孕於古文壁書存於科斗符陳帝¶
璽摹調蜀漆署表宮門銘題禮器魚遊舍鳯鳥已分蟲¶
<pb:KR3h0070_WYG_240-2a>¶
仁義起於麒麟威形發於龍虎雲氣時飄五色仙人還¶
作兩童龜若浮溪蛇如赴穴流星疑燭垂露似珠芝英¶
轉車飛白掩素參差倒薤既思種栁之謡長短懸針復¶
想定情之製蚊脚旁低鵠頭仰立填飄板上繆起印中¶
波回隋鏡之鸞楷顧鵰陵之鵲並以篆籀重複見重昔¶
人或巧能售酒或妙令鬼哭信無味之竒珍非趨時之¶
急務且具録前訓今不復兼論惟草正疏通専行於世¶
其或繼之者雖百代可知尋𨽻體發源秦時𨽻人下邳¶
<pb:KR3h0070_WYG_240-2b>¶
程邈所作始皇見而重之以奏事繁多篆字難製遂作¶
此法故曰𨽻書今時正書是也草聖起於漢時解散隸¶
法用以赴急本因草創之義故曰草書建初中京兆杜¶
操始以善草知名今之草書是也余自少迄長留心兹¶
藝敏手謝於臨池銳意同於削板而蕺山之扇竟未増¶
錢凌雲之臺無因誡子求諸故迹或有淺深輙删善草¶
𨽻者一百二十八人伯英以稱聖居首法髙以追駿處¶
末推能相越小例而九引類相附大等而三復為略論¶
<pb:KR3h0070_WYG_240-3a>¶
總名書品¶
¶
　　張芝伯英　　鍾繇元常　　王羲之逸少¶
¶
　　右三人上之上　論曰隸既發源秦史草乃激流齊相¶
跨七代而彌遵將千載而無革誠開博者也均其文總¶
六書之要指其事籠八體之竒能㧞篆隸於繁蕪移楷¶
真於重宻分行紙上類出繭之蛾結畫篇中似聞琴之¶
鶴峰㟧間起瓊山慚其歛霧漪瀾遞振碧海媿其下風¶
抽絲散水定其筆下倚刀較尺驗於字中真草既分於¶
<pb:KR3h0070_WYG_240-3b>¶
星芒烈火復成於珠佩或横牽竪掣或濃㸃輕拂或將¶
放而更留或欲挑而還置敏思藏於胸中巧態發於毫¶
銛詹尹端䇿故以迷其變化英韶傾耳無以察其音聲¶
殆善射之不注妙斵輪之不傳是以鷹𤓰舍利出彼兎¶
毫龍管潤霜游兹蠆尾學者鮮能具體窺者罕得其門¶
若探妙測深盡形得勢烟華落紙將動風彩帶字欲飛¶
疑神化之所為非人世之所學惟張有道鍾元常王右¶
軍其人也張工夫第一天然次之衣帛先書稱為草聖¶
<pb:KR3h0070_WYG_240-4a>¶
鍾天然第一工夫次之妙盡許昌之碑窮極鄴下之牘¶
王工夫不及張天然過之天然不及鍾工夫過之羊欣¶
云貴越羣品古今莫二兼撮衆法備成一家若孔門以¶
書三子入室矣允為上之上¶
¶
　　崔瑗子玉　　杜度伯度　　師宜官¶
¶
　　張旭文舒　　王獻之子敬¶
¶
　　右五人上之中　論曰崔子玉擅名北中跡罕南渡世¶
有得其摹書者王子敬見之稱羙以為功類伯英杜度¶
<pb:KR3h0070_WYG_240-4b>¶
濫觴於草書取竒於漢帝詔後奏事皆作草書師宜官¶
鴻都為最能大能小文舒聲劣於兄時云亞聖子敬泥¶
帚最騐天骨兼以製筆復識人工一字不遺兩葉傳妙¶
此五人允為上之中¶
¶
　　索靖㓜安　　梁鵠孟皇　　韋誕仲將¶
¶
　　皇象休眀　　胡昭孔眀　　鍾㑹士季¶
¶
　　衛瓘伯玉　　荀輿長𦙍　　阮研文機¶
¶
　　右九人上之下　論曰幼安歛蔓舅氏抗名衛令孟皇¶
<pb:KR3h0070_WYG_240-5a>¶
功盡筆勢字入帳中仲將不妄染墨必須張筆而左紙¶
孔眀洞見模楷皆謂胡肥而鍾瘦休眀斟酌二家聨駕¶
八絶士季之範元常猶子敬之禀逸少而工拙兼效¶
真草皆成伯玉逺慕張芝近參父迹長𦙍狸骨方擬而¶
難迨阮研居今觀古盡窺衆妙之門雖復師王祖鍾終¶
成别搆一體此九人允為上之下¶
¶
　　張超子並　　郭伯道　劉徳昇君嗣¶
¶
　　崔寔子真　　衛夫人茂猗　李式景則¶
¶
<pb:KR3h0070_WYG_240-5b>¶
　　庾翼稚恭　　郗愔方回　謝安安石¶
¶
　　王珉季琰　　桓𤣥敬道　羊欣敬元¶
¶
　　王僧䖍　　孔琳之彦琳　殷鈞季和¶
¶
　　右十五人中之上　論曰子並崔家州里頗相倣效可¶
謂醬鹹於鹽冰寒於水伯道里居朝廷逺封其跡徳昇¶
之妙鍾胡各採其羙子真俊才門法不墜李妻衛氏自¶
出華宗景則豪素流靡稚㳟聲採遒越郗愔安石草正¶
並驅季琰桓𤣥筋力俱駿羊欣早随子敬最得王體孔¶
<pb:KR3h0070_WYG_240-6a>¶
琳之聲髙宋氏王僧䖍雄發齊代殷鈞頗耽著愛好終¶
得肩随此一十五人允為中之上¶
¶
　　魏武帝　　　孫晧吴主　　衛覬伯儒¶
¶
　　左伯子邑　　衛恒巨山　　杜預元凱¶
¶
　　王廙世將　　張彭祖　　　任靖¶
¶
　　韋旭文休　　王修敬仁　　張永景初¶
¶
　　范懐約　　　吴休尚　　　施方泰¶
¶
　　右十五人中之中　論曰魏主筆墨雄贍吴主體裁綿¶
<pb:KR3h0070_WYG_240-6b>¶
宻伯儒兼叙隸草子邑分鑣梁邯巨山三世元凱累葉¶
王廙為右軍之師彭祖取羲之之道任靖矯名文休題¶
柱敬仁清舉致畏偪之詞張范逢時俱東南之羙施吴¶
鄴下後生同年㧞萃此一十五人允為中之中¶
¶
　　羅暉叔景　　趙襲元嗣　　劉輿¶
¶
　　張昭子布　　陸機士衡　　朱誕¶
¶
　　王導茂和　　庾亮元規　　郗超景興¶
¶
　　張翼君祖　　康昕君眀　　王洽敬和¶
¶
<pb:KR3h0070_WYG_240-7a>¶
　　宋文帝　　　徐希秀　　　謝朓𤣥暉¶
¶
　　劉繪士章　　陶𢎞景通眀　王崇素¶
¶
　　右十八人中之下　論曰叔景元嗣並稱西州劉輿之¶
筆札張昭之無懈陸機以𢎞才掩迹朱誕以偏藝流聲¶
王導則列聖推能庾亮則羣公挹巧王洽以並通諸法¶
郗超以晚年取譽張翼善效宋帝康昕希秀孤生謝朓¶
劉繪文宗書範近来少前陶隠居仙才翰采㧞於山谷¶
王崇素靡倫篇筆傳於里閭此一十八人允為中之下¶
¶
<pb:KR3h0070_WYG_240-7b>¶
　　姜詡　　　　梁宣　　　魏徴𤣥成¶
¶
　　韋秀　　　　鍾興　　　向泰¶
¶
　　羊忱　　　　晉元帝　　識道人¶
¶
　　范&KR0110;　　　　宋炳　　　謝靈運¶
¶
　　蕭思話　　　薄紹之　　齊髙帝¶
¶
　　庾黔婁子貞　費元瑶　　孫奉伯玉¶
¶
　　王薈敬文　　羊祐叔子¶
¶
　　右二十人下之上　論曰此二十人並擅豪翰動成楷¶
<pb:KR3h0070_WYG_240-8a>¶
則殆逼前良見希後彦允為下之上¶
¶
　　楊經　　　　諸葛融　　　楊潭¶
¶
　　張炳　　　　岑淵　　　　裴興¶
¶
　　王濟　　　　李夫人　　　劉穆之道和¶
¶
　　朱齡石伯兒　庾景休　　　張融思光¶
¶
　　褚元眀　　　孔敬通　　　王籍文海¶
¶
　　右十五人下之中　論曰此十五人雖未窮字奥書尚¶
文情披其叢薄非無香草視其涯岸時有潤珠故能遺¶
<pb:KR3h0070_WYG_240-8b>¶
斯紙以為世玩允為下之中¶
¶
　　衛宣　　　　李韞　　　　陳基¶
¶
　　傅廷堅　　　張紹　　　　隂光¶
¶
　　韋熊少季　　張暢　　　　曹任¶
¶
　　宋嘉　　　　裴邈　　　　羊固¶
¶
　　傅夫人　　　辟閭訓　　　謝晦宣明¶
¶
　　徐羡之宗文　孔閭　　　　顧寳光¶
¶
　　周仁皓　　　張欣太　　　張熾¶
¶
<pb:KR3h0070_WYG_240-9a>¶
　　僧岳道人　　法髙道人¶
¶
　　右二十三人下之下　論曰二十三人皆五味一和五¶
色一采視其雕文非特刻鵠觀其下筆寜止追嚮遺跡¶
見珍餘芳可折誠以驅馳並駕不逮前鋒而中權後勁¶
各盡其羙允為下之下今以九例該此衆賢猶如元圃¶
積玉炎州聚桂其中實相推謝故有兹多品然終能振¶
此鱗翼俱上龍門儻後之學者更随㸃曝云爾(庾度支集)¶
¶
　　唐李嗣真書後品¶
¶
<pb:KR3h0070_WYG_240-9b>¶
　　昔蒼頡造書天雨粟鬼夜哭亦有感矣蓋徳成而上謂¶
仁義禮智信也藝成而下謂禮樂射御書數也吾作詩¶
品猶希聞偶合神交自然冥契者是才難也及其作書¶
評而登逸品數者四人故知藝之為末信也雖然若超¶
吾逸品之才者亦當夐絶終古無復繼作也故斐然有¶
感而作書評雖不足以對揚王休𢎞闡神化亦名流之¶
美事耳與夫飽食終日博奕猶賢不其逺乎項籍云書¶
足以記姓名此狂夫之言也嗟爾後生既乏經國之才¶
<pb:KR3h0070_WYG_240-10a>¶
又無干城之略庶㡬勉夫斯道近代虞祕監歐陽銀青¶
房褚二僕射陸學士王家令髙司衛等亦並由此術無¶
所間然其中亦有更無他技而俯拾朱紱如此則雖慙¶
君子之盛烈茍非莘野之器箕山之英亦何能作誡凌¶
雲之臺拂衣碑石之際耶今之馳騖去聖逾逺徒識方¶
員而迷㸃畫亦猶莊生之歎盲者易象之談日中終不¶
見矣太宗與漢王元昌褚僕射遂良等皆受之於史陵¶
禇首師虞後又學史乃謂陵曰此法更不可教人是其¶
<pb:KR3h0070_WYG_240-10b>¶
妙處也陸學士柬之受於虞祕監虞祕監受於永禪師¶
皆有法體今人都不聞師範又自無鑒局雖古跡昭然¶
永不覺悟而執燕石以為寳玩楚鳯而稱珍不亦謬哉¶
其議論品藻自王愔以下王僧䖍袁庾諸公已言之矣¶
而或理有未周今採諸家之善聊指同異以貽諸好事¶
其前品已定則不復銓列素未曽入有可措者亦復云¶
爾太宗髙宗皆稱神札吾所伏事何敢寓言始於秦氏¶
終於唐世凡八十一人分為十等¶
¶
<pb:KR3h0070_WYG_240-11a>¶
　　李斯(小篆)¶
¶
　　右李斯小篆之精古今妙絶秦望諸山及皇帝玉璽猶夫¶
千鈞强弩萬石洪鐘豈徒學者之宗匠亦是傳國之遺寳¶
¶
　　張芝(章草)　　鍾繇(正書)　　王羲之(三體及飛白)¶
¶
　　王獻之(草行書半草行書)¶
¶
　　右四賢之迹揚庭效技䇿勲底績神合契匠冥運天矩¶
皆可稱曠代絶作也而鍾張筋骨有餘膚肉未贍逸少加¶
减太過朱粉無設同夫披雲覩日芙蓉出水求其盛羙¶
<pb:KR3h0070_WYG_240-11b>¶
難以備諸然伯英章草似春虹飲澗落霞浮浦又似沃¶
霧沾濡繁霜摇落元常正𨽻如郊廟既陳俎豆斯在又¶
比寒澗&KR0146;豁秋山嵯峨右軍正體如隂陽四時寒暑調¶
暢巖廊宏敞簪裾肅穆其聲鳴也則鏗鏘金石其芬郁¶
也則氤氲蘭麝其難徴也則縹緲而已仙其可覿也則¶
昭彰而在目可謂書之聖也若草行雜體如清風出袖¶
眀月入懐瑾瑜爛而五色黼黻摛其七彩故使離朱䘮¶
眀子期失聼可謂草之聖也其飛白也猶夫霧縠卷舒¶
<pb:KR3h0070_WYG_240-12a>¶
烟雲照灼長劔耿介而倚天勁矢超騰而無地可謂飛¶
白之仙也又如松巖㸃黛蓊欝而起朝雲飛泉潄玉灑¶
散而成暮雨既離方以遁員亦非絲而異帛趣長筆短¶
差難縷陳子敬草書逸氣過父如丹穴鳯舞清泉龍躍¶
倐忽變化莫知所自或蹴海移山翻濤簸嶽故謝安石¶
謂公當勝右軍誠有害名教亦非徒語耳而正書行書¶
如田野學士越參朝列非不稽古憲章乃時有失體處¶
舊說稱其轉妍去鑒踈矣然數公皆有神助若喻之制¶
<pb:KR3h0070_WYG_240-12b>¶
作其猶雅頌之流乎¶
¶
　　評曰元常每㸃多異羲之萬字不同後之學者恐徒傷¶
筋膂耳然右軍肇變古質理不應减鍾故云或謂過之¶
庾翼每不服逸少曽得伯英十紙䘮亂遺失常恨妙迹¶
永絶及後見逸少與亮書乃曰今見足下答家兄書煥¶
若神眀頓還舊觀方乃大服羲之又曽書壁而去子敬¶
宻拭之而更别題右軍還觀之曰吾去時真大醉子敬¶
乃心服之矣然右軍終無敗累子敬徃徃失落及其不¶
<pb:KR3h0070_WYG_240-13a>¶
失則神妙無方可謂草聖也¶
¶
　　贊曰倉頡造書鬼哭天廩史籀湮滅陳倉藉甚秦相刻¶
銘爛若舒錦鍾張羲獻超然逸品¶
¶
　　上上品二人¶
¶
　　程邈(𨽻)　　　崔瑗(小篆)¶
¶
　　右程君首創𨽻則規範煥於丹青崔氏爰效李斯㸃畫¶
皆如鐡石傳之後裔厥功亦茂此外鎸勒去之無乃夐¶
乎若挍之文章則三都二京之比也¶
¶
<pb:KR3h0070_WYG_240-13b>¶
　　上中品七人¶
¶
　　蔡邕　　　　索靖　　　　梁鵠¶
¶
　　鍾㑹　　　　衛瓘　　　　韋誕¶
¶
　　皇象¶
¶
　　右自王崔以降更無超越此數君梁氏石書雅勁於韋¶
蔡皇衛草迹殆亞於二王鍾索遺跡雖少吾家有小鍾¶
正書洛神賦河南長孫氏雅所珍好用子敬草書數紙¶
易之索有月儀三章觀其趣况大為遒竦無愧圭璋特¶
<pb:KR3h0070_WYG_240-14a>¶
達猶夫聶政相如千載凛凛為不亡矣又毌邱興碑云¶
是索書比蔡石經無相假借蔡公諸體惟有范巨卿碑¶
風華豔麗古今冠絶王簡穆云無可以定其優劣此亦¶
何勞品書者乎¶
¶
　　上下品十二人¶
¶
　　崔寔(章草)　　郗鑒　　　　王廙¶
¶
　　衛夫人(正書)　王洽　　　　郗愔¶
¶
　　李式　　　　庾翼　　　　羊欣¶
¶
<pb:KR3h0070_WYG_240-14b>¶
　　歐陽詢　　　虞世南　　　褚遂良¶
¶
　　右逸少謂領軍弟書不减吾吾觀可者有數十紙信佳¶
作矣體裁用筆全似逸少虚薄不倫右軍藻鑒豈當虚¶
發蓋欲假其名譽耳措之中下豈所謂允僉望哉崔衛¶
素負髙名王庾舊稱㧞萃崔章草甚妙衛正體尤絶世¶
將楷則逺類羲之猶有古制稚㳟章草頗推筆力不謝¶
子真郗李超邁過於羊欣歐陽草書難於競爽如旱蛟¶
得水毚兎走穴筆勢恨少至於鐫勒及飛白諸勢如武¶
<pb:KR3h0070_WYG_240-15a>¶
庫矛㦸雄劒欲飛虞世南蕭散灑落真草惟命如羅綺¶
嬌春鵷鴻戯沼故當子雲之上褚氏臨寫右軍亦為髙¶
足豐艷雕刻盛為當今所尚但恨乏自然功勤精悉耳¶
評曰蟲篆者小學之所宗草𨽻者士人之所尚近代君¶
子多好之或時有可觀耳然許靖之迹殆不减小令常¶
歎曰鍾書初不留意試作之乃不可得研之彌乆如有¶
髣髴乃知有畫龍之惑耳安可厚誣乎此羣英允居上¶
流三品其中銓鑒不無優劣¶
¶
<pb:KR3h0070_WYG_240-15b>¶
　　贊曰程邈隸體崔公篆勢梁李蔡索郗皇韋衛羊習獻¶
規褚傳羲制邈乎天壤光厥来裔¶
¶
　　中上品七人¶
¶
　　張昶　　　　衛恒　　　杜預¶
¶
　　張翼　　　　郗嘉賔　　阮研¶
¶
　　漢王元昌¶
¶
　　右文舒西嶽碑但覺妍冶殊無骨氣庾公置之七品張¶
翼代羲之草奏雖曰小人㡬乎亂真更乃編之乙科涇¶
<pb:KR3h0070_WYG_240-16a>¶
渭混淆故難品㑹至於衛杜之筆流傳多矣縱任輕巧¶
流轉風媚剛健有餘便媚詳雅諒少儔匹嘉賔與王庾¶
相埓是則髙手顔黄門有言阮交州蕭國子陶隠居各¶
得右軍一體故稱當時之冠絶然蕭公力薄終不迨阮¶
漢王作獻之氣勢或如舞劔徃徃鄰㡬¶
¶
　　中中品十二人¶
¶
　　謝安　　　　康昕　　　　桓𤣥¶
¶
　　邱道䕶　　　許静　　　　蕭子雲¶
¶
<pb:KR3h0070_WYG_240-16b>¶
　　陶𢎞景　　　釋智永　　　劉珉¶
¶
　　房𤣥齡　　　陸柬之　　　王知敬¶
¶
　　右謝公縱任自在有螭盤虎踞之勢康昕巧宻精勤有¶
翰飛鶯哢之體桓𤣥如驚蛇入草銛鋒出匣劉珉比顛¶
波赴壑狂澗争流隠居頴脫得書之筋髄如麗景霜空¶
鷹準初撃道䕶謬登髙品迹乃浮漫陸柬之學虞草體¶
用筆則青出於藍故非子雲之徒子雲正隸功夫恨少¶
不至髙絶也智永精熟過人惜無竒態矣房司空含文¶
<pb:KR3h0070_WYG_240-17a>¶
抱質王家令碎玉殘金房如海上䨇鵷王比雲間孤鶴¶
中下品七人¶
¶
　　孫皓　　　　張超　　　　謝道韞¶
¶
　　宗炳　　　　宋文帝　　　齊髙帝¶
¶
　　謝靈運¶
¶
　　右孫皓吴人酣暢驕其家室雖欲矜豪亦復平矣張如¶
郢中少年乍入京輦縱有才辯蓋亦可知謝韞是王凝¶
之之妻雍容和雅芬馥可玩宋帝有子敬風骨超縱狼¶
<pb:KR3h0070_WYG_240-17b>¶
籍翕煥為羙康樂徃徃驚遒齊帝時時合興知慕韓彭¶
之豹變有異張桓之拾青宗炳放逸屈懾頗斆康許量¶
其直置孤梗是靈運之流也¶
¶
　　評曰古之學者皆有規法今之學者但任胸懐無自然¶
之逸氣有師心之獨任偶有能者時見一斑忽不悟者¶
終身瞑目而欲乗欵叚度越驊騮斯亦難矣吾當告勉¶
夫後生然自古歎知音者希可謂絶絃也¶
¶
　　贊曰西嶽張昶江東阮研銀鷹貞白鐡馬桓𤣥衛杜花¶
<pb:KR3h0070_WYG_240-18a>¶
散安康綺鮮元昌柬之名後身先¶
¶
　　下上品十三人¶
¶
　　陸機　　　　袁崧　　　　李夫人¶
¶
　　謝朓　　　　庾肩吾　　　蕭綸¶
¶
　　王襃　　　　斛斯彦眀　　錢毅¶
¶
　　房彦謙　　　殷令名　　　張大隠¶
¶
　　藺静文¶
¶
　　右士衡以下時然合作蹖駮不倫或類蚌質珠胎乍比¶
<pb:KR3h0070_WYG_240-18b>¶
金沙銀礫陸平原李夫人猶帶古風謝吏部庾尚書創¶
得今韻卲陵王王司空是東陽之亞房司隸張益州參¶
小令之體藺生正書甚為鮮𦂳亦有規則錢氏小篆飛¶
白寛博敏麗太宗貴之斛斯筆勢咸有由来司隸宛轉¶
頗稱流恱皆著名矣殷氏擅名題榜代有其人嗟乎有¶
天才者或未能精之有神骨者則其功夫全棄但有佳¶
處豈忘存録¶
¶
　　下中品十人¶
¶
<pb:KR3h0070_WYG_240-19a>¶
　　范&KR0110;　　　　蕭思話　　　張融¶
¶
　　梁簡文帝　　劉逖　　　　王晏¶
¶
　　周顒　　　　王崇素　　　釋智果¶
¶
　　虞綽¶
¶
　　右范如寒雋之士亦不可棄蕭比遁世之夫時或堪採¶
思光要自標舉蓋無足褒簡文㧞羣貴勝猶難繼作劉¶
黄門落花從風王中書竒石當徑彦倫意則甚髙迹少¶
俊銳崇素時象麗人之姿智果頗似委巷之質虞綽鋒¶
<pb:KR3h0070_WYG_240-19b>¶
頴迅健亦其次矣¶
¶
　　下下品七人¶
¶
　　劉穆之　　　褚淵　　　　梁武帝¶
¶
　　梁元帝　　　陳文帝　　　沈君理¶
¶
　　張正見¶
¶
　　右數君亦稱筆札多類效顰猶枯林之春秀一枝比衆¶
石之孤生片琰就中彦囬輕快練倩有力孝元風流君¶
理放任亦後来之所習非先逹之所營吾黨論書有異¶
<pb:KR3h0070_WYG_240-20a>¶
於是¶
¶
　　評曰前品云蕭思話如舞女廻腰仙人嘯樹則亦曰佳¶
矣又云張伯英如漢武學道憑虚欲仙終不成矣商㩁¶
白圭之玷則庶不為也後来君子儻為鑒焉¶
¶
　　贊曰蚌質懐珠銀鋼藴礫陸謝參蹤蕭張繼迹思話仙¶
才張融賞撃如彼苦秀衆多羣石(法書要録)¶
¶
　　唐張懐瓘書斷書法三品¶
¶
　　我唐四聖髙神祖堯皇帝太宗文武聖皇帝髙宗天皇¶
<pb:KR3h0070_WYG_240-20b>¶
大聖皇帝鴻猷大業列乎册書多才能事俯同人境翰¶
墨之妙資以神功聞草𨽻之規模變張王之今古盡善¶
盡羙無得而稱今天子神武聰眀制同造化筆精墨妙¶
思極天人或頌徳銘勲函耀金石或恩崇恵縟載錫侯¶
王赫矣光華懸諸日月非區區小臣所敢揚述¶
¶
　　神品二十五人¶
¶
　　大篆一人　史籀¶
¶
　　籀文一人　史籀¶
¶
<pb:KR3h0070_WYG_240-21a>¶
　　小篆一人　李斯¶
¶
　　八分一人　蔡邕¶
¶
　　隸書三人　鍾繇　王羲之　王獻之¶
¶
　　行書四人　王羲之　鍾繇　王獻之　張芝¶
¶
　　章草書八人　張芝　杜度　崔瑗　索靖　衛瓘¶
¶
　　王羲之　王獻之　皇象¶
¶
　　飛白三人　蔡邕　王羲之　王獻之¶
¶
　　草書三人　張芝　王羲之　王獻之¶
¶
<pb:KR3h0070_WYG_240-21b>¶
　　妙品九十八人¶
¶
　　古文四人　杜林　衛宻　邯鄲淳　衛恒¶
¶
　　大篆四人　李斯　趙髙　蔡邕　邯鄲淳¶
¶
　　小篆五人　曹喜　蔡邕　邯鄲淳　崔瑗　衛瓘¶
¶
　　八分九人　張昶　皇象　邯鄲淳　韋誕　鍾繇¶
¶
　　師宜官　梁鵠　索靖　王羲之¶
¶
　　𨽻書二十五人　張芝　鍾㑹　蔡邕　邯鄲淳¶
¶
　　衛瓘　韋誕　荀輿　謝安　羊欣　王洽¶
¶
<pb:KR3h0070_WYG_240-22a>¶
　　王珉　薄紹之　蕭子雲　宋文帝　衛夫人¶
¶
　　胡昭　曹喜　謝靈運　王僧䖍　孔琳之¶
¶
　　陸柬之　褚遂良　虞世南　釋智永　歐陽詢¶
¶
　　行書十五人　劉徳昇　衛瓘　王珉　謝安¶
¶
　　胡昭　王僧䖍　鍾㑹　孔琳之　虞世南¶
¶
　　阮研　王洽　羊欣　薄紹之　歐陽詢¶
¶
　　陸柬之¶
¶
　　章草八人　張昶　鍾㑹　韋誕　衛恒　郗愔¶
¶
<pb:KR3h0070_WYG_240-22b>¶
　　張華　魏武帝　釋智永¶
¶
　　飛白五人　蕭子雲　張𢎞　韋誕　歐陽詢¶
¶
　　王廙¶
¶
　　草書二十二人　索靖　衛瓘　嵇康　張昶¶
¶
　　鍾繇　羊欣　孔琳之　虞世南　薄紹之¶
¶
　　鍾㑹　衛恒　荀輿　桓𤣥　謝安　張融¶
¶
　　阮研　王珉　王洽　謝靈運　王僧䖍¶
¶
　　歐陽詢　釋智永¶
¶
<pb:KR3h0070_WYG_240-23a>¶
　　能品一百七人¶
¶
　　古文四人　張敞　衛覬　衛瓘　韋昶¶
¶
　　大篆五人　胡昭　嚴延年　韋昶　班固¶
¶
　　歐陽詢¶
¶
　　小篆十二人　衛覬　班固　皇象　張宏　許慎¶
¶
　　韋誕　傅𤣥　蕭子雲　劉紹　張𢎞　范&KR0110;¶
¶
　　歐陽詢¶
¶
　　八分三人　毛𢎞　左伯　王獻之¶
¶
<pb:KR3h0070_WYG_240-23b>¶
　　隸書二十三人　衛恒　張昶　王廙　庾翼¶
¶
　　郗愔　王濛　衛覬　張彭祖　阮研　陶𢎞景¶
¶
　　王修　王褒　王恬　李式　傅𤣥　楊肇¶
¶
　　王承烈　庾肩吾　薛稷　孫過庭　髙正臣¶
¶
　　釋智果　盧藏用¶
¶
　　行書十八人　宋文帝　司馬欣　釋智永¶
¶
　　蕭子雲　蕭思話　齊髙帝　陶𢎞景¶
¶
　　漢王元昌　王導　王承烈　孫過庭　髙正臣¶
¶
<pb:KR3h0070_WYG_240-24a>¶
　　裴行儉　王知敬　王修　盧藏用　薛稷¶
¶
　　釋智果¶
¶
　　章草十五人¶
¶
　　羅暉　趙襲　徐幹　庾翼　張超　王濛¶
¶
　　衛顗　崔寔　蕭子雲　杜預　陸柬之¶
¶
　　歐陽詢　王承烈　王知敬　裴行儉¶
¶
　　飛白一人　劉紹¶
¶
　　草書二十五人　王導　何曽　楊肇　郗愔¶
¶
<pb:KR3h0070_WYG_240-24b>¶
　　庾翼　司馬攸　李式　宋文帝　蕭子雲¶
¶
　　陸柬之　宋令文　齊髙帝　謝朓　庾肩吾¶
¶
　　蕭思話　范&KR0110;　孫過庭　梁武帝　王知敬¶
¶
　　裴行儉　釋智果　盧藏用　髙正臣　王廙¶
¶
　　王愔¶
¶
　　右包羅古今不越三品工拙倫次殆至數百且妙之企¶
神非徒歩驟能之仰妙又甚規随每一書之中優劣為¶
次一品之内復有兼并至於神品則李斯杜度崔瑗皇¶
<pb:KR3h0070_WYG_240-25a>¶
象衛瓘索靖各惟得其一史籀蔡邕鍾繇得其二張芝¶
得其三逸少父子並各得其五考多之類少妙之况神¶
又上下差降昭然可悉也他皆倣此然十書之外乃有¶
龜蛇麟虎雲龍蟲鳥之書既非世要悉所不取也(諸家事迹¶
分見於書譜此不重出)¶
¶
　　評曰蓋一味之嗜五味不同殊音之發契物斯失方類¶
相襲且或如彼况書之臧否情之愛惡無偏乎若毫釐¶
較量誰騐準的推其大率可以言詮觀昔賢之評書或¶
<pb:KR3h0070_WYG_240-25b>¶
有不當王僧䖍云亡從祖中書令筆力過子敬君子周¶
而不比乃有黨乎梁武帝云鍾繇書法十有二意世之¶
書者多師二王元常逸迹曽不睥睨競巧趣精細殆同機¶
神逸少至於學鍾勢巧及其獨運意踈字緩譬猶楚音¶
夏習不能無楚子敬之不逮真亦劣章草然觀其行草¶
之㑹則神勇蓋世况之於父猶擬雁行比之鍾張雖勁¶
敵仍有擒猛之勢夫天下之能事悉難就也假如效蕭¶
子雲書雖則童孺但至效數日見者無不云學蕭書欲¶
<pb:KR3h0070_WYG_240-26a>¶
窺鍾公其墻數仞罕得其門者小王則若驚風㧞樹大¶
力移山其欲效之立見僵仆可知而不可得也右軍則¶
雖學者日勤而體法日逺可謂鑽之彌堅仰之彌髙其¶
諸異乎莫可知也已則優劣斷矣右軍云吾書比之鍾¶
張鍾當抗衡或謂過之張草猶當雁行又云吾真書勝¶
鍾草故减張羊欣云羲之便是少推張草庾肩吾云張¶
功夫第一天然次之鍾天然第一功夫次之王功夫不¶
及張天然過之天然不及鍾功夫過之懐素以為杜草¶
<pb:KR3h0070_WYG_240-26b>¶
蓋無所師欝欝靈變為後世楷則此乃天然第一也有¶
道變杜君草體以至草聖天然所資理在可度池水盡¶
墨功又至焉太傅雖習曹蔡𨽻法藝過於師青出於藍¶
獨探神妙右軍開鑿通津神模天巧故能増損古法裁¶
成今體進退憲章耀文含質推方履度動必中庸英氣¶
絶倫妙節孤跱然此諸公皆藉因循至於變化天然何¶
獨許鍾而不言杜亦由杜在鍾前一百餘年神蹤罕見¶
縱有佳者難乎其議故世之評者言鍾張夫鍾張心悟¶
<pb:KR3h0070_WYG_240-27a>¶
手從動無虚發不復修飾有若生成二王心手或違因¶
斯精巧發葉敷華多所㸃綴是知鍾張得之於未萌之¶
先二王見之於已然之後然庾公之評半有焉故韋文¶
休云二王自可未能足之書也或此為累然草𨽻之間¶
已為三古伯度為上古鍾張為中古羲獻為下古王僧¶
䖍云謝安殊自矜重而輕子敬之書嘗謂子敬書嵇中¶
散詩子敬或作佳書與之謂必珍録乃題後答之亦以¶
為恨或云安問子敬君書何如家君答云固當不同安¶
<pb:KR3h0070_WYG_240-27b>¶
云外論殊不爾又云人那得知此乃短謝公也羊欣云¶
張字形不及古自然不如小王虞龢云古質而今妍數¶
之常愛妍而薄質人之情鍾張方之二王可謂古矣豈¶
得無妍質之殊父子之間又為今古子敬窮其妍妙固¶
其宜也並以小王居勝逹人通論不其然乎羊欣云右¶
軍古今莫二虞龢云獻之初學父書正體乃不相似至¶
於筆絶章草殊相擬類筆跡流澤婉轉妍媚乃欲過之¶
王僧䖍云獻之骨勢不及父媚越過之蕭子良云崔張¶
<pb:KR3h0070_WYG_240-28a>¶
以来歸美於逸少僕不見前古人之迹計亦無過之孫¶
過庭云元常専工於𨽻書伯英猶精於草體彼之二羙¶
而羲獻兼之並有得也夫椎輪為大輅之始以椎輪之¶
朴不如大輅之華蓋以拙勝工豈以文勝質若以文勝¶
質諸子不逮周孔復何疑哉或以法可傳則輪扁不能¶
授之於子是知一致而百慮異軌而同奔鍾張雖草創¶
稱能二王乃差池稱妙若以居先則勝鍾張亦有所師¶
固不可文質先後而求之蓋一以貫之求其合天下之¶
<pb:KR3h0070_WYG_240-28b>¶
達道也雖則齊聖躋神妙各有最若真書古雅道合神¶
眀則元常第一若真行妍羙粉黛無施則逸少第一若¶
章草古逸極致髙深則伯度第一若章則勁骨天縱草¶
則變化無方則伯英第一其間備精諸體惟獨右軍次¶
至大令然子敬可謂武盡羙矣未盡善也逸少可謂韶¶
盡羙矣又盡善也然此五賢各能盡心而躋於聖或有¶
侮毁亦猶日月之蝕無損於眀白雲在天瞻望悠邈固¶
同為終古獨絶百代之模楷髙歩於人倫之表棲遲於¶
<pb:KR3h0070_WYG_240-29a>¶
墨妙之門不可以規矩其形律呂其度鵬摶龍躍絶迹¶
霄漢所謂得𤣥珠於赤水矣其或繼書者雖百世可知¶
然史籀李斯即字書累葉之祖其所製作並神妙至極¶
蓋無等夷八分書則伯喈制勝出世獨立誰敢比肩至¶
如崔及小張韋衛皇索等雖則同品不居其最並不備¶
載較量然各峻彼雲峰増其海𣲖使後世資瞻仰而露¶
潤焉趙壹有貶草之論仍笑重張芝書為秘寳者嗟夫¶
道不同不相為謀夫藝之在已如木之加實草之加葉¶
<pb:KR3h0070_WYG_240-29b>¶
繪以衆色為章食以五味而羙亦猶八卦成列八音並¶
奏聾瞽之人不知其謂若知而故爾想識不該通審其¶
不知則聾瞽者耳庾尚書以臧否相推而列九品升阮¶
研與衛瓘索靖韋誕皇象鍾㑹同居第三等此猶棠杜¶
之樹植橘柚之林又抑薄紹之與齊髙帝等三十人同¶
為第七等亦猶屈鹽梅之量處掾屬之伍李大夫以程¶
邈居第一品且書傳所載程剏為𨽻法其於工拙蔑爾¶
無聞遺跡又無何以知其品第又云梁氏石書雅勁於¶
<pb:KR3h0070_WYG_240-30a>¶
韋蔡以梁比蔡豈不懸絶又張昶伯英之弟妙於草𨽻¶
八分混於兄書故謂之亞聖衛恒兼精體勢時人云得¶
伯英之骨並居第四仍與漢王同流又黜桓𤣥謝安蕭¶
子雲釋智永陸柬之等與王知敬同居第五等若此數¶
子豈與埒能耆好不同又加之以言况可盡之於剛柔¶
消息貴乎適宜形象無常不可典要固難平也蕭子雲¶
言欲作二王論草𨽻法言不盡意遂不能成又云頃得¶
書意轉深㸃畫之間所言不得盡其妙者事事皆然誠¶
<pb:KR3h0070_WYG_240-30b>¶
哉是言也藝成而下徳成而上然書之為用施於竹帛¶
千載不朽亦猶愈沒沒而無聞哉萬事無情勝寄在我¶
茍視迹而合趣或循翰而得人雖身沉而名飛冀托之¶
以神契每見片善何慶如之懐瓘恨不果遊目天府備¶
觀名迹徒勤勞乎其所未聞祈求乎其所未見今録所¶
聞見粗如前列學慙於博識不迨能繕竒纘異多所未¶
盡且如抱絶俗之才孤秀之質不容於世或復何恨故¶
孔子曰博學深謀而不遇者衆矣何獨丘哉然識貴行¶
<pb:KR3h0070_WYG_240-31a>¶
藏行忌眀潔至人晦迹其可盡知開元甲子嵗廣陵卧¶
疾始焉草創其觸類生變萬物為象庶乎周易之體也¶
其一字褒貶㣲言勸戒竊乎春秋之意也其不虚羙不¶
隠惡近乎馬遷之書也冀其衆羙以成一家之言雖知¶
不知在人然獨善之與兼濟取舍其為孰多童䝉有求¶
思盈半矣且二王既沒書或在兹語曰能言之者未必¶
能行能行之者未必能言何必備能而後為評嵗洎丁¶
夘荐筆削焉(法書要録)¶
<pb:KR3h0070_WYG_240-31b>¶
¶
¶
¶
¶
¶
¶
¶
¶
　　六藝之一録卷二百八十二¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.656681
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 67
<pb:KR3h0070_WYG_067-1a>¶
　　欽定四庫全書¶
¶
　　六藝之一録卷六十八　　　　錢唐倪濤撰¶
¶
　　石刻文字四十四¶
¶
　　唐碑(豐碑)¶
¶
　　贈右僕射王洎碑¶
¶
　　盧藏用撰甘獻誠八分書開元二年二月(金石録)¶
¶
　　右唐王洎碑洎王仁皎父也元和姓纂唐書宰相世¶
系表皆云名文洎而碑云名洎字文洎云(金石錄)¶
¶
<pb:KR3h0070_WYG_067-1b>¶
　　安樂府典軍田孝𦙍碑¶
¶
　　王澂撰正書无姓名開元二年又二月(金石録)¶
¶
　　嶲州都督姚懿碑¶
¶
　　胡皓撰徐嶠之正書開元三年七月(金石録)¶
¶
　　右唐姚懿碑懿崇父也據碑及唐書宰相世系表皆¶
云公諱懿字善意而崇子奕碑與元和姓纂乃云名¶
善意豈非以字行乎懿隋末唐初人仕至嶲州都督¶
開元間崇為宰相立此碑(金石録)¶
¶
<pb:KR3h0070_WYG_067-2a>¶
　　唐幽州都督孫公碑(金石略作延州刺史贈幽州刺史太常卿孫公碑)¶
唐徐彦伯撰開元二年(京兆金石録)¶
¶
　　唐左僕射太子少保徐國公劉公碑(金石略作左僕射太子少保睦杭二¶
州刺史劉公碑)¶
¶
　　撰書人缺開元三年(京兆金石録)¶
¶
　　唐崔慎碑¶
¶
　　紫㣲侍郎蘇頲撰慎孫太常博士瑨八分書慎字行¶
謹博陵安平人官至滄州湖蘇令其子元暐神龍中¶
<pb:KR3h0070_WYG_067-2b>¶
為中書令封博陵郡王追贈慎幽州刺史碑以開元¶
三年立(集古錄目)¶
¶
　　杭州刺史裴惓碑¶
¶
　　族子子餘撰孫令行書盧曉八分書題額開元三年¶
(金石録)¶
¶
　　贈吏部尚書襄武公李祕碑¶
¶
　　唐李逈秀撰并書開元三年立(京兆金石錄)¶
¶
　　盧藏用碑¶
¶
<pb:KR3h0070_WYG_067-3a>¶
　　開元四年立在容州報恩寺(輿地碑目)¶
¶
　　有道先生葉公碑¶
¶
　　李邕撰并行書開元五年三月碑在開封府(金石録)¶
唐松陽令李邕撰并書國重道術之士字雅鎭南陽¶
葉縣人碑以開元五年三月立(集古録目)¶
¶
　　開元五年有道先生葉公碑李邕撰并書余集古所¶
録李邕書頗多最後得此碑於蔡君謨君謨善論書¶
為余言邕之所書此為最佳也(集古録)¶
¶
<pb:KR3h0070_WYG_067-3b>¶
　　李邕既為撰碑而難於書法善追其魂而書之世號¶
追魂碑其間用字多差誤是時夜艾鐘鳴李公書未¶
畢而覺碑因存而不易續以碑示邕邕笑曰初以為¶
夢今果然耶(葉法善傳)¶
¶
　　追魂碑紹興十四年大雷碎其石(諸道石刻錄)¶
¶
　　北海分𨽻固自遒逸雖于漢人不無小遜而與梁昇¶
卿韓擇木輩逐鹿未知死誰手矣又趙明誠録葉氏¶
二碑一為邕行書一為韓擇木八分書此正分書而¶
<pb:KR3h0070_WYG_067-4a>¶
曰邕不知何故豈后世翻本者未見邕碑而以韓書¶
附會邕名耶書以俟考(石墨䥴華)¶
¶
　　有道之子慧明孫法善三世為道士明皇時法善見¶
尊寵其祖若父之墓碑邕皆撰而書之可謂濫矣書¶
法秀逸閑雅不見欹側之態蔡君謨謂邕書最佳者¶
良然(潘來金石文字記補遺)¶
¶
　　光祿少卿姚彛碑¶
¶
　　撰人姓名殘缺徐嶠之正書開元五年四月(金石録)¶
¶
<pb:KR3h0070_WYG_067-4b>¶
　　贈歙州刺史葉慧明碑¶
¶
　　韓擇木撰并八分書開元五年七月(金石録)¶
¶
　　唐松陽令李邕撰國子監太學生韓擇木八分書慧¶
明字道昭南陽人隠居學道𤣥宗時子法善以道術¶
顯為鴻臚卿追贈慧明歙州刺史碑以開元五年七¶
月立(集古録目)¶
¶
　　開元五年江夏李(下闕二字當是李邕撰)國子監太學生(下缺三字)¶
八分書(金石文字記)¶
¶
<pb:KR3h0070_WYG_067-5a>¶
　　盧懷慎碑¶
¶
　　蘇頲撰明皇八分書開元五年(金石録)¶
¶
　　唐禮部尚書蘇頲撰𤣥宗八分懐慎字懐慎范陽人¶
官至黄門監諡曰文成碑以開元八年立(集古録目)¶
¶
　　右唐盧懐慎碑蘇頲撰其敘懐慎官閥甚畧云公諱¶
徳慎字懐慎而史不載其字又云上因游鄠杜北望¶
京闕巋然有公之别廬抵其宅室甚陋據此所書乃¶
明皇嘗幸其第而史乃云馳使問之非也史又云懐¶
<pb:KR3h0070_WYG_067-5b>¶
慎屬疾宋璟盧従愿候之臨别執二人手曰上求治¶
切然享國久稍倦于勤将有憸人乗間而進矣盖謂¶
楊李也果如此懐慎可謂先見然獨新史用之舊史¶
不載按懐慎以開元四年卒是時明皇新即位登用¶
賢俊鋭于為治之時也乃曰享國久倦于勤何哉疑¶
初無此事盖唐史喜取小説所載故事多誤謬以此¶
知是非取去秉史筆者豈可不慎(金石録)¶
¶
　　唐楊𤣥琰碑¶
¶
<pb:KR3h0070_WYG_067-6a>¶
　　崔沔撰梁昇卿八分書開元六年四月(金石録)¶
¶
　　魏州刺史魏叔瑜碑¶
¶
　　張説撰子華正書開元六年五月(金石録)¶
¶
　　荆州大都府長史燕國公張説撰叔瑜次子安州都¶
督華書叔瑜字思瓘鉅鹿下曲陽人太尉鄭文貞公¶
之子官至豫州刺史碑以開元六年五月立(集古録目)¶
¶
　　太子少傅竇希瑊碑¶
¶
　　李湛然撰魏華正書開元六年十月(金石録)¶
¶
<pb:KR3h0070_WYG_067-6b>¶
　　唐著作郎李湛然撰陜王府司馬魏華書希瑊字美¶
玉扶風平陵人位至太子少傅贈司空碑以開元六¶
年六月立(集古録目)¶
¶
　　太子左庶子韋維碑¶
¶
　　唐汝州刺史崔日用撰國子監丞郭謙光八分書維¶
字文紀京兆杜陵人官至太子右庶子碑以開元六¶
年立(集古録目)¶
¶
　　尹知章碑¶
¶
<pb:KR3h0070_WYG_067-7a>¶
　　開元六年國子博士尹知章卒門人孫季良等立碑¶
於東都國子監之門外以頌其徳(舊唐書本傳)¶
¶
　　于知㣲碑¶
¶
　　姚崇撰正書無姓名開元七年六月(金石録)¶
¶
　　兖州都督于知㣲碑姚崇撰開元七年六月三日建¶
在三原(復齋碑録)¶
¶
　　右監門衞将軍安思恭碑¶
¶
　　蘇詵撰陳少平書開元七年(京兆金石書)¶
¶
<pb:KR3h0070_WYG_067-7b>¶
　　徐州刺史蘇説碑¶
¶
　　裴耀卿撰劉升八分書開元七年八月(金石録)¶
¶
　　納職令王行碑¶
¶
　　著作郎楊齋哲撰吏部常選南朝馮(缺)令行字缺訛¶
不可辨太原人官至伊州納職令碑以開元七年五¶
月立(集古録目)¶
¶
　　李思訓碑¶
¶
　　李邕撰并行書開元八年六月(金石録)¶
¶
<pb:KR3h0070_WYG_067-8a>¶
　　思訓従子福州刺史李邕撰并書思訓字建景官至¶
右武衞大将軍(諸道石刻録)¶
¶
　　懐州刺史陶大舉碑¶
¶
　　姚崇撰徐嶠之正書開元八年(金石録)¶
¶
　　遂城令康府君碑¶
¶
　　沈淮南撰徐浩正書開元九年十月(金石録)¶
¶
　　洛陽尉贈朝散大夫馬允中碑¶
¶
　　開元九年(金石略)¶
¶
<pb:KR3h0070_WYG_067-8b>¶
　　相州刺史竇忠仁碑¶
¶
　　國子祭酒徐堅撰八分書不著書人姓氏忠仁字恕¶
扶風平人位至相州刺史碑以開元十年立(集古録目)¶
¶
　　郭知運碑¶
¶
　　蘇頲撰魏華正書開元十年七月(金石録)¶
¶
　　郭知運碑銘開元十年蘇頲撰其書知運子四人皆¶
有次第曰英傑英竒英協英彦而張説亦為知運撰¶
碑其書知運子與頲正同而史書知運傳書其子二¶
<pb:KR3h0070_WYG_067-9a>¶
人而無英竒英協英彦但云二子英傑英乂而已英¶
竒等三子在唐不顯史家闕畧尚或有之英乂嘗為¶
西川節度其事甚著史官不應失其世家而二公作¶
銘在知運卒後不逺亦不應闕其子孫莫可究其孰¶
失也姑志之以俟知者(集古録)¶
¶
　　右唐郭知運碑蘇頲撰知運有兩碑其一張説文唐¶
書知運傳載其子二人曰英傑英乂而蘇張二公所¶
為碑書其子四人曰英傑英竒英協英彦而無英又¶
<pb:KR3h0070_WYG_067-9b>¶
歐陽公疑焉以謂英竒等三子在唐不顯史家缺漏¶
尚或有之英乂嘗為西川節度使其事甚著而史官¶
不應差其世家而蘇張二公作銘在知運卒後不逺¶
亦不應缺其子孫莫可究其孰失余按代宗實録云¶
英乂知運季子而元載所為英乂墓誌亦云隴右節¶
度使知運公之皇考也然則英乂為知運子無疑又¶
按英乂碑云公以天寳二載筮仕盖知運以開元九¶
年卒明年立碑碑所載諸子皆已有名位英乂時方¶
<pb:KR3h0070_WYG_067-10a>¶
孩幼且未従仕故碑未載耳余又嘗得徐浩所為英¶
傑碑有云移孝于忠二葉四将齊名當代同氣十人¶
然則知運諸子碑傳缺漏者尚多不獨此三人而已¶
徳宗實録又有郭英幹云英義弟也(金石録)¶
¶
　　郭知運後碑¶
¶
　　張説撰梁升卿八分書開元十一年五月(金石録)¶
¶
　　右庶子于府君碑¶
¶
　　姪孺卿撰沙門重潤八分書開元十年七月(金石録)¶
¶
<pb:KR3h0070_WYG_067-10b>¶
　　高行先生徐公碑¶
¶
　　姚奕撰序賀知章銘徐嶠之正書開元十一年四月¶
(金石録)¶
¶
　　歙州刺史郭府君碑¶
¶
　　開元十一年(金石畧)¶
¶
　　池州刺史馮公碑¶
¶
　　崔尚撰郭謙光八分書開元十一年今在咸陽縣其¶
文曰公諱仁(闕)字(闕)𤣥長樂人馮文王之𦙍也仁下¶
<pb:KR3h0070_WYG_067-11a>¶
闕一字(金石文字記)¶
¶
　　漢陽太守趙承碑¶
¶
　　秦府法曺楊景撰開元十二年(輿地碑目)¶
¶
　　都督隴右羣牧使贈太僕卿韋公碑¶
¶
　　開元十三年(金石畧)¶
¶
　　贈工部尚書臧懷恪碑¶
¶
　　撫州刺史顔真卿撰并書懐恪字貞節東筦人官至¶
右武衞大将軍贈工部尚書碑以開元十二年立在¶
<pb:KR3h0070_WYG_067-11b>¶
三原(集古録目)¶
¶
　　興州司馬王公碑¶
¶
　　郭子晉撰趙崇徳行書開元十三年十月(金石録)¶
¶
　　衞尉正卿泉君碑¶
¶
　　長子隠奉撰敘仲子伯逸正書蘇晉撰銘彭泉正書¶
開元十五年三月(金石録)¶
¶
　　右唐泉君碑泉君者高麗盖蘇文之孫泉男生之子¶
也高宗時與男生同歸朝仕為衞尉卿按唐書及元¶
<pb:KR3h0070_WYG_067-12a>¶
和姓纂皆云名獻誠今此碑乃云諱實以字行於代¶
而闕其字不書姓纂云獻誠生𤣥隠而碑但云名隠¶
而已獻誠出于東國事跡無足考究録之以見史傳¶
所載名字異同耳(金石録)¶
¶
　　左驍衞大将軍趙元禮碑¶
¶
　　潘肅撰陸堅八分書開元十五年又九月(金石録)¶
¶
　　右唐趙元禮碑潘肅撰元禮趙麗妃之父本山東倡¶
也明皇在潞麗妃以倡得幸後生太子瑛開元初元¶
<pb:KR3h0070_WYG_067-12b>¶
禮父子皆超遷至顯官其卒贈越州都督諡曰忠詔¶
為立碑稱述甚盛夫爵祿天子公器所以待有徳與¶
有功者雖人主不得而私焉明皇眤于内寵擢用匪¶
人至為賜諡立碑尊寵如此使天下之士亦何所勸¶
乎論者徒知明皇自天寳以後綱紀廢弛卒致播遷¶
之禍不知其衽席無别履霜不戒所従來久矣(金石録)¶
¶
　　岷州刺史王君碑¶
¶
　　李邕撰梁昇卿八分書元行冲題額開元十五年立¶
<pb:KR3h0070_WYG_067-13a>¶
(訪碑録)¶
¶
　　贈䕫州都督王方翼碑¶
¶
　　張説撰陸堅八分書開元十六年十月(金石録)¶
¶
　　元行冲篆額(訪碑録餘同上)¶
¶
　　右唐王方翼碑張説撰其事與唐書列傳皆合以校¶
余家所藏燕公集本不同者二十餘字皆當以碑為¶
是也(金石録)¶
¶
　　張嘉貞碑¶
¶
<pb:KR3h0070_WYG_067-13b>¶
　　王邱撰陸堅八分書開元十七年十一月(金石録)¶
¶
　　張嘉貞後碑¶
¶
　　李邕撰蔡有鄰八分書開元二十六年四月　碑隂¶
蔡有鄰八分書(金石録)¶
¶
　　張嘉正碑蔡有鄰八分書按李絳論事集(缺)　　言¶
吐突承瓘於安國寺為憲宗立紀聖徳碑乃先立碑¶
建樓然後請學士撰文絳疏論以為不可憲宗遽命¶
以牛百頭拽碑倒盖未撰文而先立碑建樓此碑有¶
<pb:KR3h0070_WYG_067-14a>¶
鄰云立書亦應先立石矣今人立碑須鐫刻成文然¶
後建立盖今昔所為不同各従其便爾(集古録)¶
¶
　　萊州刺史于府君碑¶
¶
　　撰人姓名缺沙門重潤分書開元十七年七月(復齋碑録)¶
¶
　　凉州都督王君奐碑¶
¶
　　唐張説撰𤣥宗分書開元十七年(京兆金石録)¶
¶
　　左監門衞将軍趙元亨碑¶
¶
　　唐張説撰崔庭玉書開元十七年立(京兆金石録)¶
¶
<pb:KR3h0070_WYG_067-14b>¶
　　游擊将軍薛侯碑¶
¶
　　趙含章撰并行書開元十八年三月(金石録)¶
¶
　　蕭灌碑¶
¶
　　張説撰梁升卿八分書開元十八年五月(金石録)¶
¶
　　尚書左相張説撰梁昇卿八分書明皇八分題額府¶
君名灌字𤣥茂南梁蕭詧之後仕至渝州刺史子嵩¶
為尚書令贈府君吏部尚書碑以開元十八年五月¶
立(集古録目)¶
¶
<pb:KR3h0070_WYG_067-15a>¶
　　右唐蕭灌碑張説撰云灌為内直監以外艱去職當¶
免喪不就祥縞不撤几筵者久之夫禮為可傳也為¶
可繼也子路有姊之喪可以除之矣而弗除也孔子¶
曰何弗除也子路曰吾寡兄弟而弗忍也孔子曰先¶
王制禮行道之人皆弗忍也子路聞之遂除之灌¶
父喪當除其母無恙而過時不釋服不撤几筵豈禮¶
也哉(金石録)¶
¶
　　冠軍大将軍臧懐亮碑¶
¶
<pb:KR3h0070_WYG_067-15b>¶
　　李邕撰并行書開元十八年十月(金石録)¶
¶
　　唐懐州刺史李邕撰并書懷亮字明時東莞莒人官¶
至左羽林大将軍碑以開元十九年立在三原(集古録目)¶
¶
　　右唐臧懷亮碑李邕撰并書臧氏世墓在耀州三原¶
有數碑余盡得之元和姓纂云懷亮生希譲為渭北¶
節度使此碑具載懷亮諸子無名希讓者以余家所¶
有顔魯公書懐恪碑考之希譲盖懐恪子云(金石録)¶
¶
　　贈太尉裴行儉碑¶
¶
<pb:KR3h0070_WYG_067-16a>¶
　　右丞相張説撰裴瓘書行儉字約河東聞喜人官至¶
禮部尚書金牙道大總管諡曰憲開元中追贈至太¶
尉碑以開元十八年立在聞喜(集古録目)¶
¶
　　廣州都督馮君衡碑¶
¶
　　尚書左丞相張説撰中書令鍾紹京書君衡長樂人¶
子力士為冠軍大将軍贈君衡廣州都督碑以開元¶
十八年立(集古録目)¶
¶
　　楊歴碑¶
¶
<pb:KR3h0070_WYG_067-16b>¶
　　李邕撰序鍾紹京撰銘并行書開元十九年五月(金石¶
録)¶
¶
　　唐贈虢州刺史楊歴碑陳州刺史李邕撰序歴義男¶
前侍中書令鍾紹京撰銘并書歴字晊本姓蘇氏其¶
子思朂為宦官姓楊氏因亦改歴姓開元中思朂為¶
輔國大将軍贈歴虢州刺史碑以開元十九年立其¶
後具載義姪高力士及義男王守麟等官爵(集古録目)¶
¶
　　右唐揚歴碑題云義男光祿大夫前中書令上柱國¶
<pb:KR3h0070_WYG_067-17a>¶
越國公太子右諭徳潁川鍾紹京撰銘并書歴中官¶
楊思朂父也紹京出于胥吏無他才能特以夤緣附¶
會致位宰相固無足道者然屈于閹豎至以父事之¶
而又著之金石畧無愧恥亦甚矣書之可以為後來¶
之戒而新舊史皆闕焉故余詳録之于此者有以見¶
小人茍可以得利無不為也(金石録)¶
¶
　　亳州刺史李行正碑¶
¶
　　崔圎月撰魏包八分書開元十九年九月(金石録)¶
¶
<pb:KR3h0070_WYG_067-17b>¶
　　愛州刺史徐元貴碑¶
¶
　　鍾紹京撰并行書開元二十年五月(金石録)¶
¶
　　歙州刺史郭茂貞碑¶
¶
　　賀知章撰八分書姓名殘缺開元二十年十月(金石録)¶
¶
　　職方郎中韋知人碑¶
¶
　　梁陟撰馬拯正書族子若訥篆額開元二十年(京兆金石¶
録)¶
¶
　　唐誠節公馮昭泰碑¶
¶
<pb:KR3h0070_WYG_067-18a>¶
　　唐棣王洽撰中書舍人内供奉梁昇卿八分書昭泰¶
字遇聖仕至括州刺史諡曰誠後以其子紹烈贈為¶
工部尚書此其寢廟碑也𤣥宗親為題額加諡誠節¶
碑以開元二十一年立(集古録目)¶
¶
　　唐請立馮公碑表¶
¶
　　昭泰子紹正等請立廟碑表梁升卿八分書并墨詔¶
同刻散騎常侍陸堅題額(集古録目)¶
¶
　　墨詔答馮紹正表梁昇卿八分書開元二十一年(京兆¶
<pb:KR3h0070_WYG_067-18b>¶
金石録)¶
¶
　　涇州刺史牛意碑¶
¶
　　張九齡撰八分書姓名殘缺開元二十二年(金石録)¶
¶
　　贈太子詹事王同晊碑¶
¶
　　孫逖撰史惟則八分開元二十三年正月(金石録)¶
¶
　　同州刺史解琬碑¶
¶
　　蘇頲撰梁昇卿八分書開元二十三年五月(金石録)¶
¶
　　右監門衞上将軍黎景仁碑¶
¶
<pb:KR3h0070_WYG_067-19a>¶
　　張九齡撰崔庭玉書開元二十二年立(京兆金石録)¶
¶
　　右唐解琬碑琬武后中睿朝為将有功新舊史皆有¶
傳所書事跡終始與碑多合惟碑與舊史皆云琬以¶
開元六年卒而新史以為卒于五年者誤也(金石録)¶
¶
　　沁州刺史馮仁碑¶
¶
　　崔尚撰郭謙光書開元二十二年(京兆金石録)¶
¶
　　贈兖州都督裴守貞碑¶
¶
　　崔沔撰梁昇卿八分書開元二十四年二月¶
¶
<pb:KR3h0070_WYG_067-19b>¶
　　右唐裴守真碑云守真曽祖景周富平令祖正長平¶
郡贊治考眘鄭令新唐史宰相世系表亦云景生正¶
隋散騎常侍正生眘字歸厚為酇令而元和姓纂乃¶
云正生歸厚歸厚生眘者誤矣惟守貞及其子耀卿¶
碑皆云正為長平郡賛治而世系表言為散騎常侍¶
又云眘字歸厚不知何所據也(金石録)¶
¶
　　光祿少卿鄭魯碑¶
¶
　　梁昇卿撰并八分書開元二十四年五月(金石録)¶
¶
<pb:KR3h0070_WYG_067-20a>¶
　　贈太師裴光庭碑(詳見御書類)¶
¶
　　元氏令龎履温碑¶
¶
　　邵混之撰蔡有鄰八分書開元二十四年二月今在¶
元氏縣西寺内(金石文字記)¶
¶
　　太僕少卿杜元道碑¶
¶
　　韋述撰子昆吾書裴耀卿題諱殷承業書額開元二¶
十四年立(京兆金石録)¶
¶
　　許王素節碑¶
¶
<pb:KR3h0070_WYG_067-20b>¶
　　李邕撰孫隋國公隨行書開元二十六年四月(金石録)¶
¶
　　右武衞大将軍趙侍賔碑¶
¶
　　梁涉撰呉承嗣行書開元二十六年(京兆金石録)¶
¶
　　荆州都督府長史孫公碑¶
¶
　　張嘉貞撰子庭諷書開元二十六年(訪碑録)¶
¶
　　内常侍趙泰宗碑¶
¶
　　男尚客撰胡秀八分書開元二十八年二月(金石録)¶
¶
　　幽州刺史元懐景碑¶
¶
<pb:KR3h0070_WYG_067-21a>¶
　　皇甫彬撰正書開元二十八年二月(金石録)¶
¶
　　太子賔客龎承宗碑¶
¶
　　蘇頲撰梁昇卿八分書開元二十八年八月(金石録)¶
¶
　　吏部尚書楊仲昌碑¶
¶
　　席豫撰鄔繇篆書開元二十八年(金石録)¶
¶
　　楊仲昌後碑¶
¶
　　韓擇木八分書大歴七年七月附建(金石録)¶
¶
　　唐檢校禮部尚書席豫撰太子少保致仕韓擇木八¶
<pb:KR3h0070_WYG_067-21b>¶
分書仲昌字(缺)　開元中官至吏部郎中碑以大歴¶
六年追立在鄉(集古録目)¶
¶
　　右唐楊仲昌碑席豫撰鄔繇篆仲昌有兩碑其一韓¶
擇木八分書刻于此碑之隂文皆同仲昌元琰子也¶
唐書元琰列傳與崔沔所撰元琰碑皆云漢太尉震¶
十八代孫此碑乃以仲昌為二十代唐世士人譜牒¶
猶班班可考今元琰仲昌父子碑刻不應差其世次¶
不同如此莫可曉也(金石録)¶
¶
<pb:KR3h0070_WYG_067-22a>¶
　　唐屯留令邢義碑¶
¶
　　右唐邢義碑邢義和璞父也元和姓纂云和璞父名¶
思孝為漢州都督而碑乃云公諱義字思義仕為屯¶
留令又姓纂云後魏光祿卿邢虬虬生臧臧生𤣥助¶
𤣥助生思孝思孝生和璞而碑乃云𤣥助之祖名子¶
良皆當以碑為據(金石録)¶
¶
　　右威衞将軍高廣濟碑¶
¶
　　梁涉撰序高力士撰銘并行書開元二十八年(京兆金石¶
<pb:KR3h0070_WYG_067-22b>¶
録)¶
¶
　　邠州刺史韋鈞碑¶
¶
　　韓休撰杜昆吾分書并篆額開元二十八年(京兆金石録)¶
¶
　　右驍衞大将軍范安及碑¶
¶
　　韋述撰呉承嗣書開元二十八年(京兆金石録)¶
¶
　　左散騎常侍尹愔碑¶
¶
　　呉鞏撰韓擇木八分書開元二十八年(京兆金石録)¶
¶
　　裴大智碑¶
¶
<pb:KR3h0070_WYG_067-23a>¶
　　李邕撰蕭誠行書開元二十九年十一月(金石録)¶
¶
　　滑州刺史李邕撰司勛員外郎蕭誠書大智河東人¶
官至淄川縣令碑以開元二十九年十一月立在濟¶
源(集古録目)¶
¶
　　開元二十九年裴大智碑李邕撰蕭誠書誠以書知¶
名當時今碑刻傳於世者頗少余集錄所得纔數本¶
爾以余之愽采而得者止此故知其不多也然字畫¶
筆法多不同疑模刻之有工拙惟此碑及獨孤冊碑¶
<pb:KR3h0070_WYG_067-23b>¶
字體同而最佳冊碑在襄陽而不完可惜也二碑皆¶
李邕撰而誠書焉(集古録)¶
¶
　　屯衞将軍東都留守盧府君碑¶
¶
　　開元中立(金石録)¶
¶
　　贈司農卿李元紘碑¶
¶
　　韓休撰陸去泰分書開元中立(京兆金石録)¶
¶
　　武衞将軍栁泰碑¶
¶
　　開元中郭訥撰右武衞将軍栁泰碑云碑篆盡假於¶
<pb:KR3h0070_WYG_067-24a>¶
余柔翰徒施實慙於墨妙貞石既刻有愧於色絲(文苑¶
英華)¶
¶
　　雲麾将軍李秀碑¶
¶
　　李邕撰并行書天寳元年正月(金石録)¶
¶
　　右唐李秀碑李邕撰并書碑在幽州按明皇以天寳¶
三年改年為載今此碑元年正月立而稱元載何哉¶
(金石録)¶
¶
　　李北海雲麾将軍碑永樂丙申用之在北京以寄余¶
<pb:KR3h0070_WYG_067-24b>¶
者此碑出良鄉縣北海所書有兩雲麾将軍碑其一¶
在陜西陜西者李思訓良鄉李秀也陜西者書法差¶
勝然余蓄北海書獨此及岳𪋤寺碑其紙墨又此碑¶
差勝也(東里續集)¶
¶
　　李北海書雲麾将軍碑為第一其融液屈衍紆徐妍¶
溢一法蘭亭但放筆差増其豪豐體使益其媚如盧¶
詢下朝風度閑雅縈轡回策儘有藴藉三郎顧之不¶
覺歎美雲麾碑刻在長安良鄉縣有拓本逺不如也¶
<pb:KR3h0070_WYG_067-25a>¶
今長安碑已亡惜哉(楊升庵集)¶
¶
　　古墨齋記云良鄉縣學有雲麾将軍碑盖唐北海刺¶
史李公邕所書也雲麾将軍名秀幽州人事蹟具載¶
碑中天寳三載正月建公書雲麾将軍碑二其一為¶
左武尉李思訓其一此碑也舊置官廨不知何時為¶
校官裂為柱礎墨本遂不見於世好古者深惋惜之¶
近復修學舍更以新砥置而不用推之瓦礫中過者¶
不睨也友人邵生正魁董生鳳元往經其地蹤跡之¶
<pb:KR3h0070_WYG_067-25b>¶
則古礎存焉規如鐵鑑字尚未泐也以語宛平李侯¶
于美侯喟然興歎寓書縣令輦致都下将為亭以覆¶
之視寝室之右有别館可庋亟塗塈之納礎其中屬¶
藩參王子世懋署之曰古墨齋志存舊也按公仕武¶
后朝為郎官辨魏元忠事以直節自見終其身不變¶
盖社稷之臣也當時不能用而媢嫉者忌之以死可¶
以知唐室之不競矣獨其書法之妙出入二王而竒¶
偉倜儻類其為人杜工部所謂碑版照四裔李集賢¶
<pb:KR3h0070_WYG_067-26a>¶
以為書家仙手其流品可知己是雖摧剥之餘見之¶
猶令人起敬況其解衣盤礴時邪良鄉京師衢術之¶
交為吏者疲於奔命宜其不知䕶惜彼豎儒従而斧¶
之庸妄紛如亦何誅焉侯以雋雅善文章浩穣繁劇¶
戴星出入乃能庇覆於散落之餘使先賢妙蹟頓還¶
舊觀不唯好竒多愛而興廢補敝亦可以槩其為政¶
矣且宛平赤縣也宜有金石志其興作之嵗月周視¶
廨宇迄無傳焉侯始亭而碑之俾采風者得以故事¶
<pb:KR3h0070_WYG_067-26b>¶
列於紀載文獻将有徴焉非侯之功邪亭成侯歌以¶
落之和者自博士歐子大任而下凡若干人民表従¶
鉛槧之後因記其事甘棠之愛庶㡬勿翦焉侯名&KR0315;¶
南陽人萬厯六年嵗次戊寅夏六月嶺南黎民表撰¶
并書承徳郎知宛平縣事南陽李䕃建(沈榜宛署雜記)¶
¶
　　李北海翩翩自肆乍見不使人敬而久乃愛之如&KR0253;¶
子文佻佻好酒骨青竟為神也呉興習之加媚似猶¶
未得其遒此雲麾将軍碑尤著者将軍名思訓畫品¶
<pb:KR3h0070_WYG_067-27a>¶
在神妙間碑辭絶不之及豈古人以藝為諱耶(弇州山人¶
集)¶
¶
　　北海書逸而遒米元章謂其屈強生疎似為未當此¶
碑是其得意者雖剥蝕過半而存者其鋩鎩凜然碑¶
在蒲城楊用修謂已㫁正徳中劉逺夫御史以鐵束¶
之又謂已亡朱秉器又謂良鄉亦有此碑蒲城者為¶
趙文敏臨書今蒲城碑尚在未斷無有鐵束事且蒲¶
城李思訓塟處北海真蹟的非文敏所能良鄉本肥¶
<pb:KR3h0070_WYG_067-27b>¶
媚文敏書無疑楊米二公未嘗至蒲城而朱公尤為¶
瞽斷(石墨鐫華)¶
¶
　　此碑文多不全獨此刻前後讀之皆有倫次當是石¶
未泐時拓本殊可寳蔵歐陽金石録每有不以書家¶
見收者況北海為書中仙乎(畫禪隨筆)¶
¶
　　孫承澤春明夢餘録曰李秀字𤣥秀范陽人以功拜¶
雲麾将軍左豹韜衞翊府中郎将封遼西郡開國公¶
開元四年卒塟范陽之福祿鄉此碑為靈昌郡太守¶
<pb:KR3h0070_WYG_067-28a>¶
李邕文并書逸人太原郭卓然模勒并題額李北海¶
有兩雲麾碑一為李思訓碑在蒲城一為此碑其官¶
同其姓同也趙子函秦人未見此碑其著石墨鐫華¶
乃以為一碑又以此碑為趙子昻所臨誤矣碑不知¶
何時入都城萬歴初宛平令李䕃署中掘地得六礎¶
洗視乃此碑存者百八十餘字碑首存唐故雲三字¶
因築室砌之壁間名曰古墨齋後移少京兆署中止¶
二礎其四礎相傳萬歴末王京兆惟儉攜之大梁(金石¶
<pb:KR3h0070_WYG_067-28b>¶
文字記)¶
¶
　　鄂州刺史盧府君碑¶
¶
　　李邕撰并行書天寳元年二月(金石録)¶
¶
　　興州司馬王府君碑¶
¶
　　郭子晉撰趙崇徳行書天寳元年二月(金石録)¶
¶
　　監察御史李希倩碑¶
¶
　　李邕撰梁昇卿八分書徐浩篆額天寳二年四月(金石¶
録)¶
¶
<pb:KR3h0070_WYG_067-29a>¶
　　靈州都督李琳碑¶
¶
　　撰人姓名殘缺杜温元八分書天寳三年(金石録)¶
¶
　　資州刺史韋光碑¶
¶
　　趙良器撰族子若訥八分書天寳三年七月(金石録)¶
¶
　　駙馬都尉豆盧建碑¶
¶
　　張垍撰韓擇木八分書天寳三年八月(金石録)¶
¶
　　衞尉卿駙馬都尉張垍撰諸王侍書榮王府司馬韓¶
擇木八分書并額建字立言河南人尚𤣥宗女建平¶
<pb:KR3h0070_WYG_067-29b>¶
公主位至太僕卿駙馬都尉碑以天寳三年七月立¶
(集古録目)¶
¶
　　右唐豆盧建碑云建其先慕容氏前燕枝族也九世¶
祖萇在魏賜姓豆盧氏封北地王按元和姓纂云慕¶
容運孫北地王精之後魏道武賜姓豆盧氏精生醜¶
醜曽孫萇生寜而北史寧傳云寧曽祖勝以燕皇¶
始初歸後魏授長樂郡守賜姓焉唐距北朝未逺氏¶
族書完備士大夫人人能知其得姓之自今碑與北¶
<pb:KR3h0070_WYG_067-30a>¶
史姓纂所載不同如此皆莫可攷¶
¶
　　郇國公碑¶
¶
　　季子適之撰史惟則八分書天寳四年九月(金石録)¶
¶
　　梓潼太守竇履温碑¶
¶
　　李之芳撰天寳四年(京兆金石録)¶
¶
　　北齊范陽令宋君碑¶
¶
　　郭慎㣲撰史惟則八分書天寳四年九月(金石録)¶
¶
　　陳留太守徐暉碑¶
¶
<pb:KR3h0070_WYG_067-30b>¶
　　李邕撰徐浩行書天寳五年八月(金石録)¶
¶
　　尋陽郡司馬程𤣥封碑¶
¶
　　邢韶撰徐浩行書天寳六年七月碑在西京上東門¶
外三里道北積閏村(金石録)¶
¶
　　顔惟貞碑¶
¶
　　陸據撰蔡有鄰八分書天寳六年十月(金石録)¶
¶
　　北海太守竇誡盈碑¶
¶
　　徐浩撰并八分書題額李過正書天寳七年正月(金石¶
<pb:KR3h0070_WYG_067-31a>¶
録)¶
¶
　　贈太尉呉令珪碑¶
¶
　　裴士淹撰張少悌正書大歴六年立在香爐銘後(京兆¶
金石録)¶
¶
　　贈東平太守章仇𤣥素碑¶
¶
　　韋述撰蔡有鄰八分書天寳七年立(諸道石刻録)¶
¶
　　竇居士神道碑¶
¶
　　天寳六載李邕撰段清雲行書(金石文字記)¶
¶
<pb:KR3h0070_WYG_067-31b>¶
　　(補)唐淮陽司馬贈東太守章仇𤣥素碑為翰林學士¶
内供奉蔡有鄰書取法以時趣不能甚古而於嚴勁¶
中㣲有情似勝韓擇木𤣥素者劍南節度使兼瓊父¶
以子貴恩封其文骫瑣紀詔辭門閥而已兼瓊利臣¶
齷齪李楊二右相門不足道第天寳七載之碑見於¶
金石録者凡八而有鄰書獨有名而獨見遺所不可¶
曉(弇州續藁)¶
¶
　　太子司議郎王允碑¶
¶
<pb:KR3h0070_WYG_067-32a>¶
　　李華撰朱燦八分書天寳七年十月(金石録)¶
¶
　　陽城郡太守趙公奭碑¶
¶
　　馮用之撰韓擇木八分書衞包篆額天寳八年五月¶
(金石録)¶
¶
　　郭先生碑¶
¶
　　李廸撰徐浩行書天寳八年七月(金石録)¶
¶
　　徐嶠之碑¶
¶
　　李邕撰季子浩正書天寳八年十月(金石録)¶
¶
<pb:KR3h0070_WYG_067-32b>¶
　　内常侍陳文叔碑¶
¶
　　李邕撰劉泰行書天寳九年十二月(金石録)¶
¶
　　太原尹韋湊碑¶
¶
　　族子韋述撰韓擇术分書天寳九年(京兆金石録)¶
¶
　　禮部尚書徐筠碑¶
¶
　　陶翰撰蔡有鄰書天寳九年(京兆金石録)¶
¶
　　大理評事陶翰撰翰林待詔左衞率府兵曺參軍蔡¶
有鄰八分書徐筠字南美東海人也垂拱中官至禮¶
<pb:KR3h0070_WYG_067-33a>¶
部尚書碑以天寳九載立(集古録目)¶
¶
　　新安郡太守張公碑¶
¶
　　韋述撰徐浩正書史惟則篆額天寳十年十月(金石録)¶
¶
　　戸部尚書章仇兼瓊碑¶
¶
　　檢校倉部郎中馮用之撰左衞率府兵曺參軍集賢¶
殿待制蔡有鄰八分書兼瓊字兼瓊魯郡任城人官¶
至户部尚書殿中監諡曰忠碑以天寳十年立(集古録目)¶
¶
　　贈太常卿張義方碑¶
¶
<pb:KR3h0070_WYG_067-33b>¶
　　張謐正書天寳九年(京兆金石録)¶
¶
　　工部尚書郭虚已碑¶
¶
　　顔真卿撰并書天寳十一年(金石録)¶
¶
　　河南府㕘軍郭揆碑¶
¶
　　顔真卿撰并正書天寳十一年三月(金石録)¶
¶
　　右驍衞将軍劉仲奨碑¶
¶
　　王卓撰僧智銓書天寳十二年(金石録)¶
¶
　　贈文部郎中薛悌碑¶
¶
<pb:KR3h0070_WYG_067-34a>¶
　　蘇預撰徐浩八分書天寳十三年二月(金石録)¶
¶
　　國子司業蘇預撰武部郎中徐浩八分悌長盧人中¶
宗時為雍州司兵㕘軍坐魏元忠流死袁州天寳中¶
子伯連為咸寧令追贈悌文部郎中(集古録目)¶
¶
　　資州刺史裴仲将碑¶
¶
　　陸璩撰徐浩八分書并篆額天寳十三年(金石録)¶
¶
　　贈坊州刺史韋餘慶碑¶
¶
　　徐浩八分書天寳十三載(諸道石刻録)¶
¶
<pb:KR3h0070_WYG_067-34b>¶
　　永陽太守姚奕碑¶
¶
　　達奚珣撰徐浩正書并八分題額天寳十四年二月¶
(金石録)¶
¶
　　右唐姚奕碑奕崇子也新唐史云崇諡文獻而此碑¶
及張説所撰崇碑皆云諡文貞盖崇父懿已諡文獻¶
父子罕有同諡者當以碑為正(金石録)¶
¶
　　贈汝南太守郭慎徽碑¶
¶
　　族弟汭撰顧戒奢分書天寳九載立(京兆金石録)¶
¶
<pb:KR3h0070_WYG_067-35a>¶
　　代州都督薛仁貴碑¶
¶
　　著作郎𢎞文館學士苖神客撰仁貴𤣥孫領軍衞兵¶
曺參軍伯嶷書薛禮字仁貴河東汾隂人官至明威¶
将軍代州都督碑以天寳二年立在安邑(集古録目)¶
薛仁貴碑苖神客撰云公諱禮字仁貴河東汾隂人¶
也唐書列傳云仁貴絳州龍門人又不云名禮余家¶
集録薛氏碑尤多據仁貴子楚玉碑亦云父仁貴爾¶
仁貴為唐名将當時甚顯著往往見於他書未嘗有¶
<pb:KR3h0070_WYG_067-35b>¶
云薛禮者仁貴本田家子奮身行陣其僅知姓名爾¶
其曰名禮字仁貴者疑後世文士或其子孫増為之¶
也列傳又載仁貴降九姓事云軍中為之歌曰将軍¶
三箭定天山戰士長歌入漢闗仁貴卒於永淳中碑¶
以天寳中建不載漢闗之歌不應遺畧疑時未有此¶
歌亦為後人所増爾(集古録)¶
¶
　　補¶
¶
　　池州刺史馮公碑¶
¶
<pb:KR3h0070_WYG_067-36a>¶
　　此當是道士馮道力父名仁(闕)字太𤣥道力與劉承¶
祖占𤣥宗當受命潜布欵誠開元中拜道力銀青光¶
祿大夫冀國公而又拜其父朝散大夫使持節池州¶
諸軍事池州刺史也開元十一年五月卒十一月壬¶
申塟咸陽北原建碑今在長陵西碑云意得𤣥珠謀¶
參黄石同心戴舜以為天子盖指𤣥宗受命事也書¶
者為國子監丞郭謙光謙光又嘗書韋維碑見鄭樵¶
金石畧朱長文古碑考則其書亦小有聲者此碑分¶
<pb:KR3h0070_WYG_067-36b>¶
𨽻自是名家惜剥蝕不可搨余與王咸陽従碑上録¶
之王公刻入金石遺文字多舛謬攷道力與劉承祖¶
同事承祖開元十年坐姜皎事配雷州詔百官不得¶
與卜祝之人往來而道力父尚爾建碑禍不及耶以¶
道力事不顯故參攷而著之(石墨鐫華)¶
¶
　　右碑在縣東四十里漢長陵西下許野中字八分書¶
剥落過半存者儘有可玩近下半入土中北望平衍¶
莫知墓之所在拂拭苔蘚辨别形似讀之如右郭監¶
<pb:KR3h0070_WYG_067-37a>¶
丞當時名筆又分書唐太子右庻子韋維碑古碑考¶
載在京兆向未搜得得見是碑亦差慰想並記(金石遺文)¶
¶
　　贈工部尚書臧懐恪碑¶
¶
　　魯公此書偉勁而骨稍瘦於家廟諸碑皆可重也(石墨¶
鐫華)¶
¶
　　今在三原縣九陂城臧氏墓上碑文有廣德元年十¶
月字(金石文字記)¶
¶
<pb:KR3h0070_WYG_067-37b>¶
¶
¶
¶
¶
¶
¶
¶
¶
　　六藝之一録卷六十八¶
¶

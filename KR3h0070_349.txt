# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:47.172833
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 349
<pb:KR3h0070_WYG_349-1a>¶
　　欽定四庫全書¶
¶
　　六藝之一録卷三百九十一　　錢唐倪濤撰¶
¶
　　厯朝書譜八十一¶
¶
　　明賢墨蹟　　詩翰¶
¶
　　項墨林南園雜詠詩帖¶
¶
　　南園雜詠¶
¶
　　深林既杳靄修竹復繽紛濁酒可自適鳴琴誰與聞¶
¶
　　繚繞植踈竹間以百花重雖無雕繪飾聊用代垣墉¶
¶
<pb:KR3h0070_WYG_349-1b>¶
　　槁梧據混㝠吾亦忘吾形停雲抱虚牖清吹来空庭¶
¶
　　晚涼風色和日落浮雲多鳥喧亂叢薄魚戲動新荷¶
¶
　　夏夜敞軒屏蕙茝有餘馨一雙巢幙燕數㸃照書螢¶
¶
　　遊心假翰墨晦迹托林坰品水思删譜評茶擬續經¶
¶
　　種竹深林中竹生日以廣詎擬千戸封但資三逕賞¶
¶
　　蔭樾如垂幄巢林當結樓寄言麋鹿友卒歳爾同游¶
¶
　　時流好少年士籍棄微寒白髮何由變塵冠不復彈¶
¶
　　萱草樹堂背合歡生階前㝠心與物化憂憤自相捐¶
¶
<pb:KR3h0070_WYG_349-2a>¶
　　良木材先伐猗蘭芳見鋤芭蕉獨無心隨時自卷舒¶
¶
　　鳥聲百種囀蝶思杳然迷陰陰桃李樹其下自成蹊¶
¶
　　席門繄委巷几榻凝緇塵不見乗軒者還来存故人¶
¶
　　右凡十四首閒居寡歡風雨蕭然興言成章曾無詮次¶
聊書之以遺知者耳少嶽山人淇三弟¶
¶
　　學圃理荒穢抱甕汲寒泉黽勉戒餘隙汎覽無生篇¶
前失録補之¶
¶
　　項墨林送嚴少渠詩帖(草書)¶
¶
<pb:KR3h0070_WYG_349-2b>¶
　　抗手彈冠易别離天長日逺未云疲路連燕薊平如砥¶
水下清淮疾似馳寒雁幾羣衝塞起秋蓬千里信風吹¶
知君亦是悲歌者慷慨行游及爾時　嚴子少渠北游¶
既發二日詩乃成豈情深不能言耶項元淇¶
¶
　　項貞𤣥近作詩帖(行草書)¶
¶
　　夜圓淨無語上方鑒羣形浮雲滓碧空萬象忽㝠㝠風¶
起浮雲去依然見太清人心洞無物情欲障明靈恬淡¶
忘欣戚勝理自常惺¶
¶
<pb:KR3h0070_WYG_349-3a>¶
　　月下步虚辭¶
¶
　　形從圓後減光自暗中生減減到光暗生生復圓形盈¶
缺本禪代暝照係潛升一氣布萬象化機無停軨寂寂¶
悟𤣥虚悠悠保性靈不須假羽翼輕舉跨青冥　近作¶
二首項徳純書上雲麓丈時年四十六也¶
¶
　　項貞𤣥書折楊栁詩帖(草書)¶
¶
　　折楊栁詞¶
¶
　　山髙巫峡長垂栁復垂楊同心且同折故人懐故鄉山¶
<pb:KR3h0070_WYG_349-3b>¶
似蓮花豔流如明月光寒夜猿聲澈游子淚沾裳¶
¶
　　楊栁亂成絲攀折上春時葉宻鳥飛礙風輕花落遲城¶
髙短簫發林空畫角悲曲中無别意併是為相思¶
¶
　　嫋嫋河隄樹依依魏主營江陵有舊曲洛下作新聲妾¶
對長楊菀君登髙栁城春還應共見蕩子太無情¶
¶
　　萬里音塵絶千條楊栁結不悟娼園華遥同故嶺雪春¶
心自浩蕩春樹聊攀折共此依依情無奈年年别¶
¶
　　萬里邊城地三陽楊栁節葉似鏡中看花如關外雪征¶
<pb:KR3h0070_WYG_349-4a>¶
人逺鄉里娼婦髙樓别不忍擲年華含情寄攀折¶
¶
　　倡樓啓曙扉園栁正依依鳥鳴知歳隔條變識春歸露¶
葉凝啼臉風花亂舞衣攀折聊將寄軍中書信稀　貞¶
𤣥道人項徳純書述¶
¶
　　項貞𤣥元旦詩帖(行書)¶
¶
　　過去雖云增將来漸以減炎涼恒摧新歳命不再返年¶
壯恣輕肥老大徒悲感浮生多坎軻大道何彝坦青陽¶
品彚熙所遇欣仰俛𤣥寂保真虚化機同舒卷　戊戌¶
<pb:KR3h0070_WYG_349-4b>¶
元旦作貞𤣥純¶
¶
　　項良枋秋夜詩帖(行草書)¶
¶
　　秋夜同仲醇宿舷師房¶
¶
　　黄花露未收聞雁五更頭此夜不聮榻一年虚度秋良¶
枋¶
¶
　　項良枋九日詩帖(行草)¶
¶
　　九日¶
¶
　　九月九日雨花臺片片青山落酒杯青山萬古青不盡¶
<pb:KR3h0070_WYG_349-5a>¶
曾見六朝歌舞来¶
¶
　　莫道重陽無菊花與君爛醉各天涯白雲似解遊人意¶
遮却東南不見家　項良枋具草請政¶
¶
　　丁南羽詩帖(楷書烏絲䦨紙本)¶
¶
　　巾車指日赴神京千戸歡歌載道行咸謂滎陽推異政¶
豈&KR1131;脩武得能名貢賢不為耽髙賞抱玉終非報主情¶
首課論功稱内治一時帝里動清聲¶
¶
　　萬方玉帛㑹幽燕報政無如茂宰賢燕饗承恩歌湛露¶
<pb:KR3h0070_WYG_349-5b>¶
簿書上計謁甘泉王春欲動宫墻栁客夜聊揮單父絃¶
何日刀環仍賜返三農置酒樂堯年　送祝明府入計¶
北上二首¶
¶
　　極目憑陵思不禁重雲覆檻晝陰陰黄金久失燕臺色¶
明月長懸國士心秋盡薊門霜樹遶寒生易水露華深¶
應圖騕褭騰驤入誰向天閑嘆陸沈賦得黄金臺送祝¶
明府北上¶
¶
　　歳暮山寒氷雪深髙軒千里託雲岑春回榛莽延佳色¶
<pb:KR3h0070_WYG_349-6a>¶
臘破梅花伴苦吟滌耳繁聲鳴急溜侵簷薄藹散平林¶
無論寂寞耽𤣥草時許侯芭載酒尋冬暮攜尊過訪臧¶
國博晉叔山居丁雲鵬¶
¶
　　董文敏花開攜酒詩(大行書小挂幅)¶
¶
　　淺深紅白宜相間先後仍須次第栽我欲四時攜酒去¶
莫教一日不花開其昌¶
¶
　　松亭一篇　　　(欵書)𤣥宰¶
¶
　　炊煙連積靄隠隠見松亭亭中有静者單讀淨名經其¶
<pb:KR3h0070_WYG_349-6b>¶
昌¶
¶
　　陳仲醇詩詞諸蹟¶
¶
　　步步穿危磴幽蘿引蔓長竹深山瓦綠松老羽衣香珍¶
果從猿摘清泉共鶴嘗石壚趺坐久松壑忽斜陽　入¶
山一首似愛荆先生陳繼儒¶
¶
　　綠髮丹臺生結廬長松側仙客未通名對奕不相識雲¶
来碁局暗雲去分黑白獨有雪髯猿旁觀無怖色　右¶
題仙奕圖¶
¶
<pb:KR3h0070_WYG_349-7a>¶
　　山上多松栢山下多花果松老已千年果熟垂百顆擘¶
茶染異香鑽石傳新火寫經未終函已得前生我　右¶
寫經作¶
¶
　　樹底息微躬才容靜者通終朝醉花露無價買松風採¶
藥山中相註經河上公往来不一里鄰比竹谿東　右¶
避暑作¶
¶
　　不惜杖頭錢買花栽滿路愛花如愛子一步一回顧花¶
前攀折人酷於風雨妬勸君莫採花還作花都䕶　右¶
<pb:KR3h0070_WYG_349-7b>¶
種花示客¶
¶
　　大隠在城市仙人好樓居四五百竿竹二三千巻書竹¶
可題名書可讀況有新松翠如沐就中上座是阿誰君¶
與梅花兩尊宿陳繼儒似玉水詞兄正¶
¶
　　我有好山長苦出少年羨汝獨安禪閉門删草不辭倦¶
對月讀經猶未眠藥竈夜留桑柘火茒堂秋淡荻蘆煙¶
穿林有伴攜琴至聽到松風第幾絃眉公¶
¶
　　仙女吹簫忽下樓問年十七尚含羞五銖錢串同心結¶
<pb:KR3h0070_WYG_349-8a>¶
百和香勻半臂褠鏡裏見人驚却步夢中索母學梳頭¶
起来笑㸃花簮戴多子先教采石榴　友人五月納姬¶
之作¶
¶
　　春風久唐突花事亦支吾猶有蘼蕪路青来范蠡湖¶
¶
　　春風醮栁枝宿鳥棲不定笑踏斜陽中折花以相贈¶
¶
　　暮春逰檇李二絶書似愛荆先生陳繼儒¶
¶
　　閒往閒来獨晤歌栁花燕子水微波西湖堤上平如坻¶
春草青青放白騾　憶西湖作¶
¶
<pb:KR3h0070_WYG_349-8b>¶
　　瀟瀟洒洒枝頭雨磊磊落落千章松曉坐竹窻無過客¶
隔溪明月打山鐘　迎秋早坐¶
¶
　　寂寂山堂報晚鐘繞身三匝見獰龍戲將帶縛龍腰上¶
明日尋来是老松　右解脱偈¶
¶
　　湯鄰初倣蔡蘇黄米燈夕詩四幅¶
¶
　　瑶京五夜溢寒光散落清輝滿下方無限素娥親翦就¶
半天霞錦半霓裳　鄰初煥¶
¶
　　光生碧海照天空萬井晴摇玉樹風誰捲石家紅錦帳¶
<pb:KR3h0070_WYG_349-9a>¶
一時移入水晶宫　湯煥¶
¶
　　水晶簾箔夜光珠隠暎虹橋落九衢已見台階符泰運¶
更看人夀比方壺　鄰初道人¶
¶
　　霓裳隊裏按歌聲散作人間鼔吹鳴坐聽西樓更漏盡¶
不知東海曙光生堯文¶
¶
　　珊瑚網跋一則見前¶
¶
　　顧西坡歳旦詩帖(行草書)¶
¶
　　歳旦偶得一章録寄世占秋元舊契一笑¶
¶
<pb:KR3h0070_WYG_349-9b>¶
　　滿堂簫鼓賀新年暖日晴雲萬里天毛髮已非三祝舊¶
衣冠原似十年前杯行小閣無兼味詩咏東風有剰聯¶
分付兒童休卜富亂堆經史是良田西坡顧楷稿辛已¶
一日¶
¶
　　甘雙泉門巷詩帖(行草書)¶
¶
　　門巷深深竹作籬睡髙紅日共雲癡何因又走東南釣¶
翦却凌空水月枝南海雙泉子甘學¶
¶
　　段子辛地迥通波詩帖¶
¶
<pb:KR3h0070_WYG_349-10a>¶
　　地迥通波接林迴曲岸斜人逢牛渚詠興落剡溪槎藥¶
潤泉澆圃花明雨映沙停舟一借問知是葛洪家廬山¶
段金¶
¶
　　沈俊民不律引詩帖(楷書)¶
¶
　　不律引¶
¶
　　夜擒老兔蟾宫秋拔毛脱穎聲啾啾湘筠翦綠淚花愁¶
天丁束縛風颼飂健如戈矛快心手粉壁長廊洞窻牖¶
渴驥奔泉怒倪吼雨聲颯颯驚蛇走唐虞謨典開鴻濛¶
<pb:KR3h0070_WYG_349-10b>¶
魯史筆削攘天功今人製作堪古用古人用意非今同¶
不學黄金賣詞賦巧將哀怨回情素風雲月露雕蟲妬¶
落花飛雪滄江暮神鋒奮發百斛杠力排山岳輕毫芒¶
鬼母夜哭蛟螭藏管城奕奕垂清光呉興沈俊¶
¶
　　滕晉生留别少石詩帖(草書)¶
¶
　　天涯傾盖意如何落日津亭感慨多客自風塵辭大漠¶
雁先霜霰度長河青楓樹杪懸帆影白雪尊前擊筑歌¶
别後不愁芳信杳春風應許到煙蘿晉生滕季達¶
¶
<pb:KR3h0070_WYG_349-11a>¶
　　潘芝田送少石詩帖(草書)¶
¶
　　送少田汪先生南還¶
¶
　　衞水溪頭問去舟關河砧杵漢宫秋西風短棹人千里¶
落日長亭酒滿甌呉地煙花豪士樂楚天風雨故人愁¶
臨岐怕上危樓望極目湖山悵逺遊芝田潘鎜書¶
¶
　　郭菊軒寸善堂詩帖¶
¶
　　人生具萬善積之貴朝夕不觀江河水廣大由涓滴不¶
觀合抱木養成自萌拆積善茍弗懈由賢入聖域郭鎮¶
¶
<pb:KR3h0070_WYG_349-11b>¶
　　陳誼寸善堂詩帖¶
¶
　　纎善不可棄累之若層臺樹徳本食報古人無此懐黔¶
敖萬金産餓夫恥嗟来富弼在當路賑饑詎難裁羅君¶
無厚祿衡門閟蓬莱研究岐黄書百氏從兼該䘏窮閔¶
孤寒重義多輕財抱疴往求治惕然方寸開月培復年¶
植小木成翹材悠悠太湖水東逝無西回湖水有時涸¶
慶門無替哉宛邱陳誼¶
¶
　　鶴仙榴花詩帖(行楷書)¶
¶
<pb:KR3h0070_WYG_349-12a>¶
　　咏榴花一首呈西峯先生是正¶
¶
　　榴樹秋来更著花一枝紅豔倚屏斜不禁遲暮侵寒雨¶
盡吐芳菲散夕霞醉後折来驚客鬢夢中歸去惜年華¶
武陵桃樹漁郎識又負西風八月槎鶴仙仁頓首¶
¶
　　倪鴻寶晴山詩¶
¶
　　晴山㸃不上多煙一味幽清澹逺天最愛長松松下水¶
秋光都在釣魚船　題畫似玉斧老公祖元璐¶
¶
　　曹能始花朝社集詩¶
¶
<pb:KR3h0070_WYG_349-12b>¶
　　倚仗芳春物外尋城隅渾似入山深百花放盡空生日¶
亂石衝開即故林詩酒雖然娛蔗境水田猶未露秧針¶
座中若有欒巴術噀墨偏宜戲作霖　癸未花朝社集¶
有介詞丈濤園請正學佺¶
¶
　　黄石齋簮筆披襟之印(草書綾本)¶
¶
　　簪筆不盡意披襟一喟然涓埃臣子裏肹蠁古人邊要¶
不慙燈火何須論俸錢長戈與白石往往謝流年¶
¶
　　釋一初(守仁)螺山隠士歌¶
¶
<pb:KR3h0070_WYG_349-13a>¶
　　螺山有隠士飄然仙者徒朝游螺之巔莫息螺之隅紅¶
塵拂落身外事白頭讀盡人間書不騎琴髙鯉不釣任¶
公魚手披演雅篇架列山海圖蛾司漫給五斗黛蛤浦¶
豈羨雙明珠槐臺封侯笑螻蟻楚關脫網憐蜘蛛人言¶
大隠隠朝市小隠螺山無不是何物老病香山翁隠作¶
留官良可鄙酌螺之杯飲螺几坐對螺山淨如洗鈿屏¶
矗矗鏡邊来佛髻峩峩望中起干林飛翠散晴空半島¶
寒雲浸秋水我尋螺山居遂識螺山路一見螺山人再¶
<pb:KR3h0070_WYG_349-13b>¶
誦螺山句紛紛草堂文悠悠遂初賦丈夫無逺謀千載¶
何足慕我本逍遥人亦有罝網慮買山每寄沃洲書寥¶
落江鄉歎遲暮江鄉寥落不可留便當卜爾山之幽安¶
得神鼇負山去共踏青螺海上遊¶
¶
　　姚少師(釋遒衍)詩翰¶
¶
　　白雲生江海客廣陵不歸今十年雁書未到風塵隔落¶
日淮南親舍違每望東道白雲白焦桐夜鼓天地愁銀¶
雁紛紛隨瑶席璚花夢落楚天寒萱草春深露華碧白¶
<pb:KR3h0070_WYG_349-14a>¶
雲生爾孝不負親爾忠寧負國讀書只足記姓名學劍¶
須當萬人敵白雲生勉爾力犯龍顔請恩澤縱不能取¶
封破胡將軍萬里侯亦不失漢家良臣二千石胡為乎¶
痛言不上賈生書辛苦尚馳毛義檄我亦天涯倦行役¶
慈母上堂年半百為君重賦白雲篇激烈長歌轉悽惻¶
右白雲生歌為王履道賦懶閣翁¶
¶
　　牛衣卒隠者流一貧寧苦困田野挟䇿不肯干王侯十¶
年從軍不得志歸来自飯溪邊牛牛衣為衾石為枕雷¶
<pb:KR3h0070_WYG_349-14b>¶
鳴鼻息春齁齁醒来復夢夢復醒不知蝴蝶為莊周又¶
安知魯遷郜鼎秦焚舟晉盟踐土齊葵邱戰國蘇秦何¶
足道黄金用盡空貂裘漢家王章不解事妻兒對泣良¶
可羞牛衣卒褶袴不掩脛破㡌不戀頭生不逢堯與舜¶
禪焉能蹙蹙增煩憂夜漫漫風颼颼東方苦未出長歌¶
且卧南山秋　右牛衣卒為王景序賦道衍¶
¶
　　姚少師五言詩帖¶
¶
　　我本巖壑人不樂城市住從来禮法踈自得山林趣山¶
<pb:KR3h0070_WYG_349-15a>¶
林有何好窈窕忘世慮素積洞口雲綠藹沙頭樹深林¶
暮煙集長空孤鶩翥逺峯疑有無飛瀑如雨澍其中隠¶
者居茂宻堪旅寓安得天隨子遊從隨杖屨逃虚¶
¶
　　邢夫人(慈静)自述詩帖(行書烏絲䦨紙本)¶
¶
　　儂自閨房處女子聞君博覽通古史歸君薄海宦游多¶
光陰幾度如彈指萬里黔方曲路長松栢森森雲杳茫¶
遼陽刀劍如林宻征馬南催鬢似霜何知君病抱沈疴¶
與君報國酬英主日為三苗亂我黎君家嘔血歸幽旅¶
<pb:KR3h0070_WYG_349-15b>¶
不見夫君舊日容惟思攜手君所言君家何處侣煙霞¶
白雲来處空舒卷獨伴遺兒還故鄉修途萬里多炎涼¶
昔去雲擁駟馬車今日孤舟住夕陽子母寥寥淚暗流¶
幾畨欲葬江魚腹憶昔白頭人去時依稀㸃首將予囑¶
教子朝夕名未成春光不駐東流急小菴日日拜空王¶
百鳥啼聲驚夢長覺来猶是淚千行思君不見空斷腸¶
君家功若小邱山誰與夫君奏廟廊平生功績皆湮沒¶
儂身何自見君王恨殺烏紗能誤人始知名利如羅網¶
<pb:KR3h0070_WYG_349-16a>¶
春去秋来愁又結坐看衰草心憔熱杜宇啼我心中悲¶
我啼杜宇枝頭血慈静自述¶
¶
　　玉臺翰墨餘芳(珊瑚網)¶
¶
　　洞天去人九萬里涼風吹雲天似水珠扉髙啓赤霓翔¶
氷簾漾中素練舉碧花瑶草簇䦨干張君危坐聽啼鸞¶
翠蜃吹涎作樓閣青田小龍耕曉煙璇宫桂花秋露滑¶
呉剛玉斧香凝屑絳節髙飄阿母来藕黄衫子翠羅鞋¶
晏香鳴筝婉華舞笙歌沸空擁吹臺自向東王一巵夀¶
<pb:KR3h0070_WYG_349-16b>¶
啾啾白麟天半走貝闕人歸龍夜吼　右天上謡東海¶
徐媛小淑氏¶
¶
　　鳴蟬寂無聲閒夜涼颷發薜荔覆檐楹葉際見孤月流¶
光入房櫳徘徊照華髮撫景一長嗟終古誰不沒棄世¶
學神仙徒勞鍊金骨寒山趙氏陸¶
¶
　　華衮輕於一字褒儂家姊妹出蓬蒿媿無芳躅追彤史¶
浪得虚名動彩毫　廣陵雲濤煙鬟氏¶
¶
　　花牋處處有儂名欲動春風欲囀鶯對月瞻雲吟秀句¶
<pb:KR3h0070_WYG_349-17a>¶
幽閨一倍使人清適楚玉液纎黛氏¶
¶
　　綺牕得聽梅花弄至今暗香猶襲人也小女朐姝告借¶
秋鴻新譜特遣婢子顧影叩領贈戴氏二姬一絶附正¶
雲鬟月面兩相宜濤作秋波液是脂我見猶憐而況若¶
江妃漢女莫猜疑　外曲中衞宛若楊三秀作容録呈¶
一品題之眉社女弟張徽卿¶
¶
　　明賢詩翰合卷¶
¶
　　凝霞閣鑒藏明名公詩翰¶
¶
<pb:KR3h0070_WYG_349-17b>¶
　　野寺垂楊裏春畦亂水間美花多暎竹好鳥不歸山城¶
郭終何事風塵益駐顔誰能共公子薄暮欲俱還　髙¶
陽許初元復¶
¶
　　青天嵯峨擁髙峯江光倒映千芙蓉長松窅窕晝無日¶
飛泉迸出深林中綠樹倚石標仙客吞吐江山與邱壑¶
沈先生丹青手寫出意態殊縱横千年不改秋山色萬¶
古翰苑流芳名淋漓翠黛展此幅身在匡廬與天目濟¶
南李攀龍¶
¶
<pb:KR3h0070_WYG_349-18a>¶
　　謝却塵凡水上居推筵徧愛八窻虚櫓聲長雜書聲度¶
波影遥連雲影踈客至烹茶沽市酒興来垂釣羨江魚¶
多君佳趣雖云異終向林泉樂有餘　劉謙¶
¶
　　池館清虚落照紅麻衣涼拂蓼花風驚鷗厯亂平沙外¶
老樹含牙曲水通過雨山光清似洗涵秋江色碧如空¶
唱桃山女隔山採纎步行雲入紫峯　瓊¶
¶
　　維揚津藪漫江東渺渺三洲煙霧中雲黒蛟龍噴凌薄¶
天青日月度虚空山藏林屋陰符祕水接咸池灝氣通¶
<pb:KR3h0070_WYG_349-18b>¶
綵鷁朱旗留勝賞千秋文藻仰名公¶
¶
　　東南襟帶灌羣川汗漫遥將銀漢連吞吐雲霞朝浴日¶
動摇星斗夜涵天潛蛟亂捲千重雪孤鶴斜衝萬頃煙¶
桂樹參差瑶草綠浮游真欲接飛仙　右太湖二首王¶
守¶
¶
　　春湖萬頃玉溶溶橋上春山翠掃空神女月明珠返浦¶
仙人雲曉笛迎風花枝香覆琳宫外草色青迷紫洞中¶
思桂一颿凌絶頂看圖翻愧賦難工¶
¶
<pb:KR3h0070_WYG_349-19a>¶
　　踏破萬山雲言採千歳藥歸来春暮時杏花幾開落¶
¶
　　木落逺山出天空雲似低朝来賦秋興結社過橋西¶
¶
　　野鳥穿窻過流雲拂座来有時復對月懐抱得無開¶
¶
　　陳鑾書¶
¶
　　江頭春色曉重重萬樹桃花帶雨濃隨意尋芳出門去¶
隔溪人語水聲中　獨坐溪亭酒半酣閒看春色在江¶
南沙燕舞風斜日裏晴煙漠漠栁毶毶　近作二首上¶
禹門仲山王問¶
¶
<pb:KR3h0070_WYG_349-19b>¶
　　幽人每愛南村樹背郭誅茒結小堂靖節歸来存菊徑¶
少陵老去卜林塘茶煙冉冉晴當戸蘿月紛紛夜到床¶
何日杖藜尋酒伴悠然觴咏賦羲皇　豫章胡儼¶
¶
　　長溪東注碧流清觀水能令道眼明暖浸栁花渾濯錦¶
淨涵星斗若圍枰放歌自得林泉趣拂釣相忘物外情¶
泉石徜徉無俗慮年来惟卧白鷗盟　我齋沈璐¶
¶
　　地屬無桑流水濵青山白屋一閒人簾鈎皓魄先迎月¶
宅近陽和早領春不到西陵無别業自知仁厚有比鄰¶
<pb:KR3h0070_WYG_349-20a>¶
清秋相約荷衣去放棹滄洲探白蘋　震川歸有光¶
¶
　　逺跡城市間築室傍林谷西邱俯簷楹流水通淇澳煙¶
霞曳岩穴晨光謝晴旭軒敞見平疇身閑理耕牧魚鳥¶
日相親聲利不同躅時曕天際雲或逐溪上月車轍往¶
来稀禽言相和續花開繞林春草長縁溪綠世事竟無¶
聞所居樂幽獨　海濵浦南金¶
¶
　　溪上風輕雲淡溪頭栁媚花明借問誰家茅屋長聞鶴¶
唳琴聲　雪霽瑶林矗矗沙寒白鳥雙雙臘盡酒香麴¶
<pb:KR3h0070_WYG_349-20b>¶
甕月髙梅影陂塘　觀察張志撰¶
¶
　　明光九級盡琉璃為答𤣥功詎惜貲地異赤烏寂教後¶
基同白馬碣名時鷲峯直與諸天接鳳闕翻從下界窺¶
登罷欲書多寳事奈無江總善題碑　右報恩寺浮圖¶
皇甫百泉¶
¶
　　把酒登樓明月夜交遊不似去年親踈花欲折偏憂雨¶
北雁初来又送人稼穡有秋煙火少兵車無戰羽書頻¶
却憐醉裏丹楓葉似與吟翁着意春　謝時臣¶
¶
<pb:KR3h0070_WYG_349-21a>¶
　　日日尋源繞白雲也憐童子每辛勤秦郎好事能成約¶
陸羽無嫌許見分汲取豈辭風雨阻往来寧避虎狼羣¶
幾回小集秋林下石鼎茶香滌酒醺　謨次作¶
¶
　　畫槳雙扶一葉舸常時載酒泛滄波清風明月情無限¶
水色山光興最多楊栁岸邊和雪釣蒹葭影裏扣舷歌¶
塵塗擾擾勞形役為樂如君有幾何　友雲¶
¶
　　舞罷尋芳去花枝借粉香淺紅添醉色稚綠助新妝撲¶
蝶關春恨聽鶯去晝長武陵仙路杳何處問劉郎　右¶
<pb:KR3h0070_WYG_349-21b>¶
賦得花間美人周繩祖¶
¶
　　湖水滿秋碧重橋寳帶分人歸青草渡帆落洞庭雲山¶
倒西南影鯨吞日月文尊前莫辭醉選勝重殷勤　右¶
寳帶橋作書於蓮石齋商谷居節¶
¶
　　江碧雲輕楚甸秋美人天逺思悠悠可憐空谷孤芳冷¶
綠佩清香無那愁　顧問¶
¶
　　六十年来鬢未絲優游林壑澹無為青山滿戸樽盈酒¶
此是君家得意時　錢穀¶
¶
<pb:KR3h0070_WYG_349-22a>¶
　　天寒雲凍地欲裂飄風襲人草木折深崖墮氷翻白雪¶
長谿滚滚水如立溪邊古樹煙火斷茅簷重閉無人迹¶
中有老僧太竒絶獨舸悠悠自鳴枻笠頭垂垂散珠粒¶
衲衣片片沾璚屑短盖那能障回飈手脚半皴脣齒齧¶
罟舟漁子盡入漵笑殺老僧太癡劣冐險無求自得意¶
舉世寧能論巧拙子卿氊食非人願蔡州半夜真人傑¶
按圖令予三嘆息灞橋之思今已滅　嘉靖癸巳夏至¶
後少華山人復初書於紫芝閣¶
¶
<pb:KR3h0070_WYG_349-22b>¶
　　柴門寂寂掩青蕪空谷音徽聽欲無一水故人通尺鯉¶
九霄仙令擁雙鳬河南宅(闕)登龍句郢里人歸和雪孤¶
早晚課書傳畫省於今淑問滿新都　答丁明府王世¶
貞¶
¶
　　玉漏初殘曙欲生千官端笏候華清煙消碧瓦參差見¶
月晃金門上下明仙仗乍移雙扇合侍臣徐退萬花迎¶
孤忠自許酬真主況復簪纓際太平　春日早朝之作¶
豐南禺¶
¶
<pb:KR3h0070_WYG_349-23a>¶
　　嵩嶽盤雲陟處危羣峯那敢向爭竒周圭日倒千尋影¶
漢栢霜封萬歳枝野色中原龍戰地鄉心南國雁来時¶
西行不散登臨慨一與緱山子晉期　中嶽一首從中¶
嶽之麓西去為緱山故及之莫如忠¶
¶
　　雞鳴何如矯矯拂羽東烏未光落月承宇志士反側聞¶
之起舞此生何為蓬累踽踽振吾衣裳坐以待旦壬午¶
春二月廿一日書於白龍潭舫　莫是龍¶
¶
　　秋日幽尋物外期行行出郭得招提官閒自覺紅塵逺¶
<pb:KR3h0070_WYG_349-23b>¶
地勝何妨白日遲雲散空花堪結社涼生别院試圍棋¶
皇都車馬紛馳逐只隔城闉已不知　文彭¶
¶
　　朝元山髙髙入雲青原玉笥連氛氲石蓮古銅鬱交翠¶
蒼苔銀牓龜龍文從来人傑由地靈天降羅公應歳星¶
胸藏萬卷吐竒絶第一臚傳趨帝庭帝庭宛轉石渠側¶
修眉玉頬桃花色雲光錯落錦袍新珊瑚出海秋月白¶
丈夫得意須少年少年通預金閨籍忽然興動碧山棲¶
飄然長往焚銀魚銀魚焚却歸蓮洞一編閒誦長生書¶
<pb:KR3h0070_WYG_349-24a>¶
白飯黄精鍊道真洞門時挂蓮華巾齋房乞鉢飲玉液¶
别有𤣥境無纎塵肇也窮途流浪客落魄無聞頭已白¶
卅年誤落塵網中時一思公情悒悒當時遇公茂苑邊¶
曾恵瑶華燦蓬蓽一别迢迢入夢頻何時去㑹盧江濵¶
盧江水逺蓬壺隔商山何追尋遺民相逢古洞受寳訣¶
桃開洞口三千春　嘉靖乙未暮春寄羅念菴蓮洞歌¶
開雲文肇祉¶
¶
　　刺骨清寒病不禁空中牢落强登臨塵栖每下窮途淚¶
<pb:KR3h0070_WYG_349-24b>¶
幽暗難忘入社心竹院静摇斜日影松檀徐拂梵天音¶
朔風吹酒歸舟急鼙鼓嚴城憯沍陰　亂後治平寺作¶
文元發¶
¶
　　海擁峯頭路長松落日前笙歌隨處有羅綺照人妍池¶
水和煙碧巖花著雨鮮生公片石在相與話因縁　劍¶
池近作岐雲魯治¶
¶
　　龍藏炎氛隔蟬聲灌木通征帆指江上浪迹且山中晝¶
永長林日涼分曠宇風秦淮醉花處還憶此游同　虎¶
<pb:KR3h0070_WYG_349-25a>¶
阜别友口占袁尊尼¶
¶
　　垂楊夾御河廣陌冶遊多雞取當場鬬人將拾翠歌雲¶
間馳畫轂花裏度鳴珂勝日不為樂其如春色何¶
¶
　　映日窺金埒連雲峙玉樓豪華紛越綺侠少競呉鈎鳥¶
囀全成曲林香元入甌欲知麗春賞不減在瀛洲　燕¶
遊二首戚元佐¶
¶
　　湖中日氣午氛氲風外歌聲洲上聞青天不動閣沈樹¶
白鳥下處溪成雲浮空草綠春無盡隔浦橋平野欲分¶
<pb:KR3h0070_WYG_349-25b>¶
臨觴此日即脩褉却自亭前憶右軍　煙雨樓登眺¶
¶
　　溪邊坐流水水流心自閒不知山月上松影落衣間¶
¶
　　萬竹覆北窻長日睡初覺門前一片石新漲已堪濯¶
¶
　　中岳元佐書¶
¶
　　寒風吹暮雨蕭颼入簷除燈前花並落窻外葉同踈雁¶
濕應難度蝸旋疑自書悠悠相憑几雲抱石堂虚　賦¶
得虚窻夜雨項元淇¶
¶
　　永日薰風夏序催西山遥望鬱崔嵬空中飛絮撩人去¶
<pb:KR3h0070_WYG_349-26a>¶
岩畔餘花待賞開寳樹芳林堪息影清泉碧澗可浮杯¶
與君莫負山靈約早晚移文獻誚来　初夏約遊西山¶
得杯字同禹門兄作元淇¶
¶
　　蕭踈短髮不勝冠卧起空齋過午餐幾種鳥聲新雨霽¶
一番花信朔風寒桔橰學圃於陵子木榻忘年管幼安¶
懶慢不須酬客難酒杯聊欲重交歡　喜所知過南園¶
之作少岳山人書¶
¶
　　緇衣道者水雲家白祫先生醉㡌斜幽興不窮清晝永¶
<pb:KR3h0070_WYG_349-26b>¶
風前筆硯竹邊茶墨林項元汴¶
¶
　　猗猗谷中香寫作琴上曲萬古聖人心幽花數枝玉¶
雪居為蘭如美人作¶
¶
　　翡翠成雙戲晚汀楚天煙淡屬春晴騷人底事多題咏¶
香蕊芳椒共此情　心原野夫為蘭如姝(克𢎞之印)¶
¶
　　湖上堂開霽色分湖空風澹水如紋家家燕乳楊花落¶
處處蠶眠柘葉紛脩竹欲滋三徑雨養魚常䕶一溪雲¶
不辭好事頻相過時向槎頭釣夕醺　南溪别墅漫興¶
<pb:KR3h0070_WYG_349-27a>¶
張服采¶
¶
　　秀色凌雲益有神年来養就赤龍鱗和雲寫入髙堂上¶
相伴人間住世人　古松咏陳芹¶
¶
　　已入雲林調知無軒冕縁栖枝同息鷃抱葉類鳴蟬永¶
日壺尊盡涼風枕簟偏石闌閒種藥不是慕長年　長¶
夏園居張鳳翼¶
¶
　　旅食遊南國王程計北燕開襟期此日分手愴何年郎¶
署秋增色儒衣夜泊船逢迎雖不減同調自相憐　寄¶
<pb:KR3h0070_WYG_349-27b>¶
朱比部張獻翼¶
¶
　　天上佳期近林間暑氣收遥憐河北渡正及火西流日¶
暮雲連夕星闌月在樓七襄纔入咏還擬賦悲秋　七¶
夕立秋張燕翼¶
¶
　　雨收江水綠送别孝亷船陵到蝦蟇外磯来燕子前當¶
爐女二八射䇿士三千贈子魚腸鍔成名在少年　送¶
友金陸應試王穉登¶
¶
　　欲識林中士言過山外樓諸天容客到尊酒為僧留心¶
<pb:KR3h0070_WYG_349-28a>¶
鏡巖巖曉松濤樹樹秋從来空寂地不用姓名投　三¶
堂杜大中書¶
¶
　　堂構千峯裏雲常載雨囬新篁青欲滴古木翠成堆難¶
試謝公屐且傾陶令盃將窮竒絶處端不厭重来　杜¶
大綬¶
¶
　　石上松千尺橋西水一灣杖藜從此去隨意看青山¶
呉門張元舉¶
¶
　　閒支角枕暗銷魂藥碗薰爐晝掩門忽憶天涯芳草路¶
<pb:KR3h0070_WYG_349-28b>¶
教人低首怨王孫　荳蔲香清酒半醒回頭一盼最關¶
情誰能繫取西窻月不遣鄰雞報五更　項道民¶
¶
　　窮髮垂巖度懸絲石蔓捫無風雲自幻不雨晝常昏石¶
似三生解人於百戰存飄飄任沙漠何處出乾坤　登¶
雲岫談壬戌事有感許光祚¶
¶
　　霜月居然勝開軒面曲池團團青桂樹厯厯白榆枝好¶
我如加膝何人不解頤坐来寒漏徹猶道酒行遲　似¶
愛荆詞丈李維禎¶
¶
<pb:KR3h0070_WYG_349-29a>¶
　　昏黑尋山寺惟聽隔水鍾參差流荇藻窅窕削芙蓉十¶
載彌天逺三春片席從祗應同笑語何事隠寒松　訪¶
友之作長干杜義欽¶
¶
　　蔚然蒼翠中宛爾真人氣石上一跏趺門前雙虎踞¶
子赴中侍齋師受人天供試問飽飡時滋味還殊衆¶
右祖堂作雪浪洪恩¶
¶
　　轉覺道路難豈料故人惜假我好樓居愛此春湖色湖¶
上梅花出短墻一開半落湖水香春陽羞澀杏花細桃¶
<pb:KR3h0070_WYG_349-29b>¶
花梨花亦不忙君家有酒藏床頭可憐花月未肯游願¶
君醉我君亦醉花朝慎勿嗔莫愁房櫳窈窕嬌欲留懊¶
恨歸来纎月流不知此景誰能酬空將好句為君投¶
¶
　　題項子京樓金華呉孺子¶
¶
　　瓢杖淨如拭白頭何處来乾坤無汝並狂狷有人猜詩¶
句經年鍛衣冠擬古裁每聞秋雨後蕭寺看莓苔　贈¶
呉𤣥鐵陳繼儒¶
¶
　　真心無散亂他事不須斷過去已過了未来何用筭𤣥¶
<pb:KR3h0070_WYG_349-30a>¶
宰書於墨禪齋¶
¶
　　鷗友鱸鄉兩不猜蒹葭千里散秋懐應憐六代風流地¶
重有青蓮賦鳳臺　右金陵作¶
¶
　　池邊荷葉衣無盡臺畔松花拾有餘剛被世人知姓氏¶
又移茅屋入深居　為愛荆先生書董其昌¶
¶
　　明人碧筠精舍卷(内詩翰)¶
¶
　　水滿清池竹滿樓長疑六月是深秋山僧愛客頻頻到¶
受盡熏罏與茗甌　六月望日過寒翠軒避暑　應禎¶
<pb:KR3h0070_WYG_349-30b>¶
步来禪榻畔涼氣逼團蒲花雨檐前亂茶煙竹下孤乗¶
閒移畫卷習静對香爐到此忽終日浮生一事無¶
¶
　　老禪趺坐處踈竹翠泠泠秀色分鄰舍清陰覆佛經蕭¶
蕭日暮雨曳履繞方庭　雨中同李范菴過天王寺看¶
竹二首　呉寛¶
¶
　　檻外山光落經卷土岡髙竹晚增幽煮茶燒笋能延客¶
欲去因君復少留　宿天王禪院贈南洲講主　南濠¶
居士¶
¶
<pb:KR3h0070_WYG_349-31a>¶
　　踈篁今歳似添稠不語簾前翠欲流莫怪秋来涼思早¶
暑中相過也如秋　辛巳八月朔過碧筠精舍偶題次¶
韻　盧雍¶
¶
　　髙幘短袍雲霞光扁舟繫纜墅籬傍焚香潔坐了無語¶
山寺閉門春竹長　坐碧筠精舍　太白山人孫一元¶
逺公能愛客髙㑹兔園才畫室香貂滿天華寳樹開林¶
端迷塹谷象外徹樓臺對此復能醉長歌甘草莱　陪¶
林屋師雪宴碧筠精舍雅宜山人王寵¶
¶
<pb:KR3h0070_WYG_349-31b>¶
　　日出池光欲上樓雨餘脩竹似鳴秋湘簾捲處龍團熟¶
坐吸清風翠滿甌　右和范菴先生韻¶
¶
　　陰敷鴨脚樹翠翦虎鬚蒲境寂心同逺僧閒興不孤覆¶
碁松下石潑茗竹間罏欲舉無生話相忘話亦無¶
¶
　　雨苔春寂寂風鐸晝泠泠有客来看竹山僧自課經經¶
殘客亦去林鳥下空庭　右和匏菴先生韻¶
¶
　　愛此森森竹萬頭涼陰覆榻草堂幽香銷瓦鼎春眼覺¶
何處一聲黄栗留　右和南濠少卿韻¶
¶
<pb:KR3h0070_WYG_349-32a>¶
　　覽勝平生雙不借穿林老去一扶留白雲每借髙僧榻¶
黄葉時尋野寺秋　右和盧師召韻¶
¶
　　竹影參差漏日光市聲不到定僧傍楞嚴轉罷殘陽在¶
始覺空門白晝長　右和孫太初韻¶
¶
　　上相遊行地羣賢賦咏才殘碑侵蘚卧遺蹟自花開風¶
遞清齋磬鴉鳴施食臺故宫愁入望落日滿蒿莱　右¶
和王履吉韻¶
¶
　　徵明屢遊天王寺未嘗作詩戊戌南洲師出示諸賢留¶
<pb:KR3h0070_WYG_349-32b>¶
題詩卷因悉用韻和之共得七首所謂雖多亦奚以為¶
也文徵明識¶
¶
¶
¶
¶
¶
¶
　　六藝之一録卷三百九十一¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:44.394319
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 172
<pb:KR3h0070_WYG_172-1a>¶
　　欽定四庫全書¶
¶
　　六藝之一録卷一百七十三　　錢唐倪濤撰¶
¶
　　古今書體五¶
¶
　　十體書論之八　行書¶
¶
　　張懷瓘十體書斷(法書要録)¶
¶
　　案行書者後漢潁川劉徳昇所作也即正書之小偽務¶
從簡易相間流行故謂之行書王愔云晉世以來工書¶
者多以行書著名昔鍾元常善行狎書是也爾後王羲¶
<pb:KR3h0070_WYG_172-1b>¶
之獻之竝造其極焉獻之常白父云古之章草未能宏¶
逸頓異真體合窮偽略之理極草縱之致不若藁行之¶
間於往法固殊也大人宜改體觀其騰煙煬火則回禄¶
傷精覆海傾河則𤣥冥失馭天假其魄非學之功若逸¶
氣縱横則羲謝於獻若簮裾禮樂則獻不繼羲雖諸家¶
之法悉殊而子敬最為遒㧞夫古今人民狀貎各異此¶
皆自然妙有萬物莫比惟書之不同可庶幾也故得之¶
者先稟於天然次資於功用而善學者乃學之於造化¶
<pb:KR3h0070_WYG_172-2a>¶
異類而求之固不取乎似本而各挺之自然劉徳昇即¶
行書之祖也¶
¶
　　賛曰非草非真發揮柔翰星劍光芒雲虹照爛鸞鶴嬋¶
娟風行雨散劉子濫觴鍾胡彌漫¶
¶
　　行書叙論(宣和書譜)¶
¶
　　自𨽻法掃地而真幾於拘草幾扵放介乎兩間者行書¶
有焉於是兼真則謂之真行兼草則謂之行書爰自西¶
漢之末有頴川劉徳昇者實為此體而其法盖貴簡易¶
<pb:KR3h0070_WYG_172-2b>¶
相間流行故謂之行書徳昇而下復有鍾繇胡昭者同¶
出於徳昇之門然昭用筆肥重不若繇之瘦勁故昭卒¶
於無聞而繇獨以行書顯當時所謂繇善押書者此也¶
及晉王羲之獻之心得神㑹處不由師授故並臻其極¶
蔚然為翰墨之冠晚有王珉復善此學而議其書有峻¶
如崧髙爛若列宿之况信乎行書之在字學非冨規矩¶
有來厯不能作此譬之千里之足屈伏櫪下則成虧何¶
在及其緩轡濶歩爭馳蟻封間於是駑驥遂分書之有¶
<pb:KR3h0070_WYG_172-3a>¶
行若是也今得其自晉以來至于本朝以行書名世者¶
凡五十有八人焉其間如晉之王濛宋之薄紹之唐虞¶
世南歐陽詢李邕蘇靈芝之徒各各自具一體傑然出¶
于其類者多矣本朝則有李建中蘇舜欽陸經王安石¶
蔡京筆勢奕奕足以追配古人名垂後世於是類而裁¶
之為一家法¶
¶
　　晉王珉行書狀(藝文類聚)¶
¶
　　邈乎嵩岱之峻極爛若列星之麗天緯字挺特竒書秀¶
<pb:KR3h0070_WYG_172-3b>¶
出揚波騁藝餘好宏逸虎踞鳯跱龍伸蠖屈資胡氏之¶
壯傑兼鍾公之精密總二妙之所長盡要美乎文質詳¶
覧字體究尋筆跡粲乎偉乎如圭如璧宛若盤螭之仰¶
勢翼若翔鸞之舒翮或乃飛筆放體雨疾風馳綺靡婉¶
娩縱横流離¶
¶
　　宋姜堯章論行書(續書譜)¶
¶
　　魏晉行書與草書不同草出扵章行出於真雖曰行書¶
各有定體縱復晉代諸賢亦不相逺王右軍蘭亭記及¶
<pb:KR3h0070_WYG_172-4a>¶
諸帖第一謝安石大令諸帖次之顔栁蘇米亦後世之¶
可觀者大要以筆老為貴少有失悞亦可輝映所貴乎¶
穠&KR0655;間出血脉相連觔骨老健風神灑落姿態具備¶
¶
　　元陳繹曽論行書(法書本象)¶
¶
　　大要真書如立行書如行草書如走故行書尤貴偏傍¶
𦂳密間白寛舒神閒思暢則圓活自然稍加拘束則憊¶
矣所以右軍脩禊帖冠絶千古以其工夫精熟適意自¶
然也¶
¶
<pb:KR3h0070_WYG_172-4b>¶
　　行書訣¶
¶
　　行筆而不停著紙而不離轉輕而重按如水流雲行無¶
少間斷¶
¶
　　明祝允明論行書(祝氏集略)¶
¶
　　行書貴穏雅下筆不疾不徐亦有間架須是明淨不要¶
亂筆多絲纒繞疾則失勢緩則骨癡亦以右軍為祖次¶
叅晉人諸帖及懷仁聖教序¶
¶
　　明陸子淵論行書¶
¶
<pb:KR3h0070_WYG_172-5a>¶
　　劉伯昇小變楷法謂之行書兼真謂之真行帶草謂之¶
草行¶
¶
　　明董其昌論行楷畫禪室隨筆¶
¶
　　唐碑多作懷仁三藏聖教序行楷所謂小王體者以蹊¶
徑易尋凡碑皆祖之¶
¶
　　十體書論之九　飛白¶
¶
　　張懷瓘十體書斷(法書要録)¶
¶
　　按飛白者後漢左中郎將蔡邕所作也王隠王愔並云¶
<pb:KR3h0070_WYG_172-5b>¶
飛白變楷製也本是宫殿題署勢既徑丈字宜輕㣲不¶
滿名為飛白王僧虔云飛白八分之輕者雖有此説不¶
言起由按漢靈帝熹平年詔蔡邕作聖皇篇篇成詣鴻¶
都門上時方修飾鴻都門伯喈待詔門下見役人以堊¶
帚成字心有恱焉歸而為飛白之書漢末魏初並以題¶
署宫閣其體有二創法扵八分窮㣲於小篆自非蔡公¶
設妙豈能詣此可謂勝寄冥通縹緲神仙之事也張芝¶
草書得易簡流速之極蔡邕飛白得華豔飄蕩之極字¶
<pb:KR3h0070_WYG_172-6a>¶
之逸越不復過此二途邇後羲之獻之並造其極其為¶
狀也輪囷蕭索則虞頌以嘉氣非雲離㑹飄流則曹風¶
以麻衣似雪盡能窮其神妙也衛恒祖述飛白而作散¶
隸之書開張𨽻體㣲露其白拘束於飛白瀟洒於隸書¶
處其季孟之間也梁武帝謂蕭子雲言頃見王獻之書¶
白而不飛卿書飛而不白可斟酌為之令得其𠂻子雲¶
乃以篆文為之雅合帝意既括鏃而羽則逺而益深雖¶
創法於八分實窮㣲於小篆其後歐陽詢得之蔡伯喈¶
<pb:KR3h0070_WYG_172-6b>¶
即飛白之祖也¶
¶
　　賛曰妙哉飛白祖自八分有美君子潤色斯文絲縈箭¶
激電繞雪雰淺如流霧濃若屯雲舉衆仙之奕奕舞羣¶
鶴之紛紛誰其覃思於戲蔡君¶
¶
　　晉劉劭飛白書勢銘(書苑菁華書斷作劉彦祖)¶
¶
　　鳥魚龍蛇龜獸仙人蚊脚偃波楷隸八分世絶常妙索¶
草鍾真爰有飛白之麗貌豔藝珍若乃敷㭊豪芒纎㣲¶
和惠素翰氷鮮蘭墨電掣直準箭飛屈擬蠖勢繁節参¶
<pb:KR3h0070_WYG_172-7a>¶
譚綺靡循致有若煙雲拂蔚交紛刻繼韓盧接飛宋鵲¶
遊逝¶
¶
　　宋鮑照飛白書勢銘(書苑菁華)¶
¶
　　秋毫精勁霜素凝鮮霑此瑶波染彼松煙超工八法盡¶
竒六文鳥企龍躍珠解泉分輕如遊霧重似崩雲鋒絶¶
劍摧驚勢箭飛差池燕起振迅鴻歸臨危制節中險騰¶
機圭角星芒明麗爛逸絲縈髪垂平理端密盈尺錦裁¶
片字金溢仙芝繁弱既匪足質蟲虎繢綷又安能匹君¶
<pb:KR3h0070_WYG_172-7b>¶
子品之是最神筆¶
¶
　　宋王僧虔飛白書(宋書本傳)¶
¶
　　王僧䖍為尚書令嘗飛白書題尚書壁曰圓行方止物¶
之定質修之不已則溢髙之不已則躓引之不已則逸¶
是故去之宜疾當時嗟賞以此銘座右¶
¶
　　唐太宗飛白書(太平御覧)¶
¶
　　太宗嘗以御筆賜馬周飛白書曰鸞鳯淩雲必資羽翼¶
股肱之寄誠在忠良¶
¶
<pb:KR3h0070_WYG_172-8a>¶
　　又(太平御覧)¶
¶
　　唐㑹要曰貞觀十八年五月端午日太宗為飛白書作¶
鸞鳳虬龍蛇等字筆勢驚絶謂司徒長孫無忌吏部尚¶
書楊師道曰五日舊俗必用服翫相賀朕今各賀君飛¶
白扇二枝庶動清風以増美徳¶
¶
　　又(唐書劉洎傳)¶
¶
　　劉洎除散騎常侍洎性疎散敢言太宗工王羲之書尤¶
善飛白字嘗宴三品已上於𤣥武門操筆作飛白字賜¶
<pb:KR3h0070_WYG_172-8b>¶
羣臣或乗酒爭取於帝手洎登御牀引手得之皆奏曰¶
洎登御牀罪當死請付法帝笑曰昔聞媫妤辭輦今見¶
常侍登牀¶
¶
　　唐岑文本述唐太宗飛白書勢詩(唐詩紀)¶
¶
　　六文開玉篆八體曜銀書飛豪列錦繡拂素起龍魚鳳¶
舉崩雲絶鸞驚㳺霧疎别有臨池艸恩沾垂露餘¶
¶
　　唐髙宗飛白書(太平御覧)¶
¶
　　髙宗為飛白書以賜侍臣賜戴至徳曰泛洪源候舟檝¶
<pb:KR3h0070_WYG_172-9a>¶
賜郝處俊曰飛九霄假六翮賜李𤣥敬曰資啓沃罄丹¶
誠¶
¶
　　梁蕭子雲飛白蕭字(尚書故實)¶
¶
　　梁武帝造寺令蕭子雲飛白大書蕭字(李約自江南買歸東洛建一亭¶
以翫號曰蕭齋)¶
¶
　　唐崔備壁書蕭字記(法書要録)¶
¶
　　子雲與國同姓所書蕭字圜轉側掠體法備焉信衆賢¶
之妙門實後代之茂範其飛白書起於蔡中郎其後張¶
<pb:KR3h0070_WYG_172-9b>¶
敬禮王逸少子敬並稱妙絶子雲曲盡其法歐陽率更¶
云蕭侍中飛白輕濃得中如蟬翼掩素其為前賢所重¶
如此¶
¶
　　宋仁宗飛白書(歸田録)¶
¶
　　宋仁宗最精飛白凡飛白以㸃畫象形而㸃最難工有¶
書待詔李唐卿撰飛白三百㸃以進自謂窮盡物象上¶
頗嘉之乃特為清淨二字以賜之其六㸃尤為竒絶又¶
出三百㸃之外¶
¶
<pb:KR3h0070_WYG_172-10a>¶
　　宋黄伯思論飛白法¶
¶
　　觀唐𤣥度十體書因思張懷瓘云飛白全用隸法盖八¶
分之輕者今世人為此書乃全用草法正與古背馳矣¶
又鮑照飛白用毫筆乃能成字或輕或重也盖或輕若¶
絲髪或重若雲山以濃淡相錯乃成若不用豪筆書則¶
不能成今觀十體中飛龍二字作飛白書正用豪筆作¶
與散隸頗相近但増縹緲縈舉之勢又全用楷法洛陽¶
唐㳟陵皇帝睿徳之紀及牛口紀功碑首唐太宗飛白¶
<pb:KR3h0070_WYG_172-10b>¶
皆有毫筆㸃掃濃淡之勢而近世相承飛白皆用相思¶
為片板若髹刷然(髹音休以漆漆物即漆刷也)以書殊不用豪筆又¶
作字無濃淡纎壯之變非古也當蔡邕於鴻都下見工¶
人以堊帚成字歸為飛白非便用堊帚盖用筆效之而¶
已今人便謂所用木筆為堊帚謬矣又云飛而不白又¶
云白而不飛盖取其若絲髪處謂之白其勢飛舉謂之¶
飛而俚俗孏語又謂蔡中郎見帛飛空中因作此字以¶
白為帛此尤無稽也¶
¶
<pb:KR3h0070_WYG_172-11a>¶
　　明楊慎論飛白(升庵外集)¶
¶
　　飛白字之名書家例知之但不曉作何狀予按王隠云¶
飛白變楷制也本是宫殿題署勢既遒勁文字宜輕㣲¶
不滿名為飛白據此則如今篆書之渇筆俗所謂沙筆¶
是也唐人好竒或作禽鳥花竹之像順陵碑略有數字¶
今絶無作之者惟方外道流書酒肆壁作竹節雀頭形¶
俗可憎矣¶
¶
　　十體論書之十　草書¶
¶
<pb:KR3h0070_WYG_172-11b>¶
　　張懷瓘十體書斷(法書要録)¶
¶
　　案草書者後漢徴士張伯英之所造也梁武帝草書狀¶
曰蔡邕云昔秦之時諸侯爭長簡檄相傳望烽走驛以¶
篆𨽻之難不能救速遂作赴急之書盖今草書是也余¶
疑不然創制之始其閒者鮮且此書之約略既是蒼黄¶
之世何粗魯而能識之又云杜氏之變𨽻亦由程氏之¶
改篆其先出於杜氏以張為祖以衛為父索為伯叔二¶
王為兄弟薄為庶息羊為僕𨽻者懷瓘以為諸侯爭長¶
<pb:KR3h0070_WYG_172-12a>¶
之日則小篆及楷隸未生何但於草蔡公不宜至此誠¶
恐後誣案杜度漢章帝時人元帝朝史㳺已作草又評¶
羊薄等未曰知書也歐陽詢與楊駙馬書章草千文批¶
後云張芝草聖皇象八絶並是章草西晉悉然迨乎東¶
晉王逸少與從弟洽變章草為今草韻媚婉轉大行於¶
世章草幾將絶矣懷瓘案右軍之前能今草者不可勝¶
數諸君之説一何孟浪欲杜衆口亦猶躡履滅跡扣鐘¶
銷音也又王愔云藁書者若草非草草行之際者非也¶
<pb:KR3h0070_WYG_172-12b>¶
案藁亦草也因草呼藁正如真正書寫而又塗改亦謂¶
之草藁豈必草行之際謂之草者盖取諸混沌天造草¶
昧之意也楚懷王使屈原造憲令草藁未成上官氏見¶
欲奪之又董仲舒欲言災異草藁未上主父偃竊而奏¶
之竝是也如淳曰所作起草為藁姚察曰草猶麤也麤¶
書為本曰藁盖草書之文祖出於此草書之先因於起¶
草自杜度妙於章草崔瑗崔寔父子繼能羅暉趙襲亦¶
法此藝襲與張芝相善芝自云上比崔杜不足下方羅¶
<pb:KR3h0070_WYG_172-13a>¶
趙有餘然伯英學崔杜之法温故知新因而變之以成¶
今草轉精其妙字之體勢一筆而成偶有不連而血脉¶
不斷及其連者氣候通而隔行唯王子敬深明其㫖故¶
行首之字往往繼前行之末世稱一筆書者起自張伯¶
英即此也實亦約文該思應指宣言列缺施鞭飛亷縱¶
轡也伯英雖始草創遂造其極張伯英即草書之祖也¶
賛曰草法簡略省繁録㣲譯言宣事如矢赴機霆不暇¶
發電不及飛徴士已沒道愈光輝明神在享其靈有歇¶
<pb:KR3h0070_WYG_172-13b>¶
斯藝漫流終古無絶¶
¶
　　草書叙論(宣和書譜)¶
¶
　　篆𨽻之作古矣至漢章帝時乃變而為草駸駸至兩晉¶
王氏羲獻父子遂進扵妙漢時蔡邕亦一時號為子墨¶
卿也稽考古今法書而獨以草書為秦苦篆隸之難不¶
能投速故作草書是不知杜度倡之扵漢而張芝皇象¶
皆卓卓表見於時崔瑗崔寔羅暉趙襲各以草書得名¶
世號章草至張伯英出遂復脱落前習以成今草且草¶
<pb:KR3h0070_WYG_172-14a>¶
之所自議者紛如或以為草昧之作或以為藁草之草¶
或以為草行之草或以為赴急之書然則謂之草則非¶
正也孔子所謂為命禆諶草創之是也若楚懷王使屈¶
原造憲令草藁未成上官見而欲奪之仲舒欲言災異¶
草藁未成主父偃竊而奏之今猶以起草為藁者其近¶
之也世遂以草書為一家故自漢晉宋以還以草書得¶
名者為多姑以流傳於今者凡得六十五人以其世次¶
之於漢得張芝蜀得諸葛亮晉得張華郗愔王謝子弟¶
<pb:KR3h0070_WYG_172-14b>¶
輩十九人宋得謝靈運羊欣齊得劉珉梁得沈約三人¶
陳得江總輩九人隋得釋智永唐得張顛釋懷素釋亞¶
栖輩二十人五代得杜荀鶴楊凝式輩三人本朝得錢¶
俶米芾蔡襄杜衍等輩且不得人人而自舉特取其尤¶
異者姑表其略自餘如仲翼之流以草書自名格律凡¶
下承襲晚唐所謂院體者此其黜之¶
¶
　　晉索靖草書狀(晉書本傳)¶
¶
　　聖皇御世隨時之宜蒼頡既生書契是為科斗鳥篆類¶
<pb:KR3h0070_WYG_172-15a>¶
物象形叡哲變通意巧兹生損之隸草以崇簡易百官¶
畢修事業並麗蓋草書之為狀也婉若銀鈎漂若驚鸞¶
舒翼未發若舉復安蟲蛇紏繆或往或還類阿那以羸¶
羸欻奮釁而桓桓及其逸遊盻嚮乍正乍邪騏驥暴怒¶
通其轡海水窊隆揚其波芝草蒲陶還相結棠棣融融¶
載其華𤣥熊對距於山嶽飛燕相追而差池舉而察之¶
又似乎和風吹林偃草扇樹枝條順氣轉相比附窈嬈¶
亷苫隨體散布紛擾擾以綺靡中持疑而猶豫𤣥螭狡¶
<pb:KR3h0070_WYG_172-15b>¶
獸嬉其間騰猿飛鼺相奔趣凌魚奮尾駭龍反據投空¶
自竄張設牙距或若登髙望其類或若既往而中顧或¶
若俶儻而不羣或若自檢於常度於是多才之英篤藝¶
之彦役心精㣲耽此文憲守道兼權觸類生變離析八¶
體靡形不判去繁存㣲大象未亂上理開元下周謹案¶
騁辭放手雨行氷散髙音翰厲溢越流漫忽班班而成¶
章信竒妙之煥爛體磥落而壯麗姿光潤以粲粲命杜¶
度運其指使伯英迴其腕著絶勢於紈素垂百世之殊¶
<pb:KR3h0070_WYG_172-16a>¶
觀¶
¶
　　晉楊泉草書賦(陳思書苑菁華)¶
¶
　　惟六書之為體美草法之最竒杜垂名於古昔皇著法¶
乎今斯字要妙而有好勢竒綺而分馳解𨽻體之細㣲¶
散委曲而得宜乍抑揚而奮發似龍鳯之騰儀應神靈¶
之變化象日月之盈虧書縱竦而植立衡平體而均施或¶
歛束而相抱或婆娑而四垂或攢翦而齊整或上下而¶
參差或隂岑而髙舉或落籜而自披其布好施媚如明¶
<pb:KR3h0070_WYG_172-16b>¶
珠之陸離其發翰舒藻如春華之揚枝其提墨縱體如¶
美女之長眉其滑澤肴易如長溜之分岐其骨梗强壯¶
如柱礎之丕基其斷殊窮盡如工匠之盡規其芒角吟¶
牙如嚴霜之傅枝衆巧百態無盡不竒宛轉翻覆如絲¶
相持¶
¶
　　梁武帝草書狀(書苑菁華)¶
¶
　　蔡邕云昔秦之時諸侯爭長簡檄相傳望鋒走驛以篆¶
𨽻之難不能救速遂作赴急之書盖今草書是也其先¶
<pb:KR3h0070_WYG_172-17a>¶
出自杜氏以張為祖以衛為父索范者伯叔也二王父¶
子可為兄弟薄為庶息羊為僕隸目而叙之亦不失倉¶
公觀鳥跡之措意耶但體有踈宻意有倜儻或有飛走¶
流注之勢驚竦峭絶之氣㴞滔閑雅之容卓犖調宕之¶
志百體千形而呈其巧豈可一槩而論哉皆古英儒之¶
撮撥豈羣小皁吏所能為因為之狀曰疾若驚蛇之失¶
道遲若渌水之徘徊緩則鴉行急則鵲厲抽如雉啄㸃¶
如兔擲乍注乍引任意所為或麤或細隨態運竒雲集水¶
<pb:KR3h0070_WYG_172-17b>¶
散風迴電馳及其成也麤而有筋似蒲萄之蔓延女蘿¶
之繁縈澤蛇之相絞山熊之對爭若舉翅而不飛欲走¶
而還停狀雲山之有𤣥玉河漢之有列星厥體難窮其¶
類多容婀娜如削弱栁聳㧞如裊長松婆娑而飛舞鳯¶
宛轉而起蟠龍縱横如結聫緜如䋲流離似繡磊落如¶
陵暐暐曄曄奕奕翩翩或卧而似倒或立而似顛斜而¶
復正斷而還連若白水之遊羣魚叢林之挂騰猿狀衆¶
獸之逸原陸飛鳥之戯晴天象烏雲之罩恒岳紫霧之¶
<pb:KR3h0070_WYG_172-18a>¶
出衡山巉巖若嶺脈脈如泉文不謝於波瀾義不愧於¶
深淵傳志意扵君子報欵曲扵人間盖略言其梗槩未¶
足稱其要妙焉¶
¶
　　宋徐鍇辨草書(說文注)¶
¶
　　宋書傳多云張芝作草又云齊相杜操作據說文則張¶
芝之前已有矣蕭子良云藁書者董仲舒欲言災異藁¶
草未上即為藁書藁者草之初也史記上官奪屈原藁¶
草今云漢興有草知所言藁草是創草非草書也¶
¶
<pb:KR3h0070_WYG_172-18b>¶
　　宋蘇舜欽論草書(困學齋雜俎)¶
¶
　　草書把筆離紙三寸取其指寛掌平虚腕法圓轉則飄¶
縱之體自可出絶耳¶
¶
　　宋蔡襄自論飛草書(蔡忠恵公集)¶
¶
　　每落筆為飛草書但覺煙雲龍蛇隨手運轉奔騰上下¶
殊可駭也靜而觀之神情歡欣可喜耳¶
¶
　　宋文同論草書(東坡集)¶
¶
　　余學草書凡十年終未得古人用筆相傳之法後因見¶
<pb:KR3h0070_WYG_172-19a>¶
道上鬬蛇遂得其妙乃知顛素之各有所悟然後至於¶
此耳¶
¶
　　宋黄伯思論草書(東觀餘論)¶
¶
　　張懷瓘論書以㑹稽草書第八在世將茂𢎞輩諸人下¶
意謂其拘法度少縱放也予謂草之狂怪乃書之下者¶
因陋就淺徒足以障拙目耳若逸少草之佳處盖與縱¶
心者契妙寜可以不踰矩議之哉若懷瓘者以形模求¶
字不可告以天下之馬也¶
¶
<pb:KR3h0070_WYG_172-19b>¶
　　宋張栻論草書(南軒文集)¶
¶
　　草書不必近代有之必自筆劄以來舊有之但寫得不¶
謹便成草書其傳已乆只是法備於右軍附以已書為¶
説既有草書則經中之字傳寫失其真者多矣以此詩¶
書之中字儘有不可通者¶
¶
　　宋姜堯章論草書(續書譜)¶
¶
　　草書之體如人坐卧行立揖遜忿爭乗舟躍馬舞歌擗¶
踊一切變態非茍為者又一字之體率有多變有起有¶
<pb:KR3h0070_WYG_172-20a>¶
應如此起者當如此應各有義理¶
¶
　　自唐以前多是獨草不過兩字屬連後世累數十字而¶
不斷號曰連綿遊絲此雖出于古人不足為竒更成大¶
病¶
¶
　　金趙秉文論草書(草書韻㑹序)¶
¶
　　草書尚矣由漢而下崔張精其能魏晉以來鍾王擅其¶
美自兹以降代不乏人夫其徘徊閑雅之容飛走流注¶
之勢驚竦峭㧞之氣卓犖跌宕之志矯若㳺龍疾若驚¶
<pb:KR3h0070_WYG_172-20b>¶
蛇似邪而復直欲斷而還連千態萬狀不可端倪亦閑¶
中之一樂也¶
¶
　　元虞集論草書(道園學古録)¶
¶
　　昔之為草書者結體有疎宻用筆有工拙波磔不同形¶
勢亦異譬諸人之耳目口鼻之形雖同而神氣不一衣¶
冠帶履之具同制而容止則殊朝廷有大朝㑹百官咸¶
在品秩同等班序同列而人則雜然前陳矣善相人者¶
乃能於是乎有所擇焉¶
¶
<pb:KR3h0070_WYG_172-21a>¶
　　明祝枝山論草書(祝氏集略)¶
¶
　　草書貴通暢草書下筆易扵疾須放令少緩徐行穏歩¶
一㸃一畫皆有規矩不令容易亦有墻壁間架須要明¶
淨方合晉人法度不可如後人全率爾也用筆不可太¶
遲遲則緩慢無神氣亦不可太疾疾則恐窘歩而失勢¶
¶
　　明楊慎論草書(升庵外集)¶
¶
　　山谷一帖云少時喜作草書初不師承古人但管中窺¶
豹稍稍推類為之方事急時便以意成乆之或不自識¶
<pb:KR3h0070_WYG_172-21b>¶
也余謂山谷非杜撰者盖自掊擊以教人耳¶
¶
　　又(墨池瑣録)¶
¶
　　黄山谷云近時士大夫罕得古法但弄筆左右纒繞遂¶
號草書盖前世已如此今日尤甚張東海名曰能草書¶
每草書鑿字以意自撰左右纒繞如鎮宅符篆文徴明¶
嘗笑之云草書集韻尚未經目何得為名書耶¶
¶
　　明蕭子鵬論草書(雲邱子集)¶
¶
　　草不若楷之正楷不若篆之純然而草雖非古衆體可¶
<pb:KR3h0070_WYG_172-22a>¶
兼若莊以存正縱以出竒瀟散處有涵畜者在渾厚中¶
有精華者著馳不失範矣若簡不知檢曠而無歸與夫¶
亂古而作皆書之蠧也¶
¶
　　明陸子淵論草書(書輯)¶
¶
　　草書者後漢徴士張芝所造也衛瓘復采芝法兼乎行¶
書謂之藁草羲之獻之書謂之今草搆結微眇者謂之¶
小草復有所謂㳺絲之草蔡君謨以散筆作草書謂之¶
散草亦曰飛草¶
¶
<pb:KR3h0070_WYG_172-22b>¶
　　草訣百韻歌¶
¶
　　草聖最為難龍蛇競筆端豪釐雖欲辨體勢更須完有¶
㸃方為水空挑却是言宀頭無左畔辶遶闕東邉長短¶
分知去㣲芒視每安歩觀牛引足羞見羊踏田六手宜¶
為禀七紅即是袁十朱知奉已三口代言宣左阜貝丁¶
反右刀寸㸃彎曽差頭不異歸浸體同觀孤殆通相似¶
矛柔總一般采夆身近取熈照眼前㸔思惠魚如畫禾¶
乎手似年既防吉作古更慎逹為連宁乃繁於叔侯兮¶
<pb:KR3h0070_WYG_172-23a>¶
不減詹稱攝將屬倚某棗借來旋慰賦真難别朔邦豈¶
易恭常收無用直密上不須宀才畔詳牋牒水元㸔永¶
泉柬同東且異府象辱還偏才傍干成卉勾盤東作䦨¶
鄉卿隨口得愛鑿與奎全玉出頭為武干啣㸃是丹蹄¶
號應有法雲雪豈無傳盜意脚同適熊絃身似然矣其¶
頭少變兵共足雙聫莫寫包庸守勿書録是縁謾將䋲¶
當臘休認寡為寛即脚猶如恐還身附近遷寒容審有¶
象憲害寘相牽滿外仍知備醫初尚類堅直須明謹解¶
<pb:KR3h0070_WYG_172-23b>¶
亦合别荆前顙向戈牛始雞須下子先丿之非是乏&KR1525;¶
木可成村蕭鼠頭先辨寅賓腹裏推之加心上惡兆戴¶
免頭龜㸃急堪成急勾干認是卑夀宜圭與可齒記止¶
加司右邑月何異左方才亦為舉身為乙未登體用北¶
之路左言如借時邉寸莫違草勾添反慶乙九貼人飛¶
惟未分憂夏就中識弟夷齊齋曽不較流染却相依或¶
戒戈先設皐華脚預施睿虞元彷彿拒捉自依稀頂上¶
哀衾别胸中器谷非止知民倚氏不道樹多枝慮逼都¶
<pb:KR3h0070_WYG_172-24a>¶
來近論臨勿妄窺起傍合用短遣上也同迷欲識髙齊¶
馬須知兕既兒寺專無失錯巢筆在思維丈畔㣲彎使¶
孫邉不緒絲莫教凡作願勿使雍為離醉碎方行䖏麗¶
琴初起時裁截當自記友發更須知忽訝劉如對從來¶
缶似垂含貪真不偶退邑尚參差減滅何曽誤黨堂未¶
易追女懷丹是母叟棄㸃成皮若謂渉同淺須教賤作¶
師鼋鼉鼂一類茶菊䇿更親非作渾如化功勞總若身¶
示衣尤可惑奄宅建相隣道□呉難測竟充克有倫市¶
<pb:KR3h0070_WYG_172-24b>¶
於増一㸃倉欲可同人數叚情何密曰甘勢則勻固雖¶
防夢蕳自合定浮淳添一車牛幸㸃三上下心參恭全¶
不别閧巽豈曾分奪舊元無異嬴羸自有因而由問上¶
㸃早得幸頭門耻死休相犯貎朝喜共臨鹿頭真帶草¶
狐足乃疑心勿使㣲成漸奚容悶即昆作南觀兩甫求¶
鼎見棘林休助一居下棄奔七尚尊隸頭真似繫帛下¶
即如禽溝渫皆從弋紙箋並用巾懼懷容易失㑹念等¶
閒并近息追㣲異喬商矞不羣欵頻終别白所取豈容¶
<pb:KR3h0070_WYG_172-25a>¶
昏慼感威相等馭敦殷可親台名依召立敝類逐嚴分¶
鄒歇歌難見成幾賊易聞傅傳相競㸃留辨首從心昌¶
曲終如魯食良未苦吞改頭聊近體曹甚不同根舊説¶
唐同雁嘗思孝似存掃搊休得混彭赴可相侵世老偏¶
多少謝衡正淺深酒花分水草枝放别支文可愛郊鄰¶
郭偏宜諶友湛¶
¶
　　草書百韻歌乃宋人編成以示初學者託名于羲之¶
(丹鉛録)¶
¶
<pb:KR3h0070_WYG_172-25b>¶
　　虞集書王氏草韻後(格言要論)¶
¶
　　六書之學其成書之傳者則有許叔㣲氏之說文解字¶
以類相從而徐鼎臣兄弟始叶以唐韻而録之便檢尋¶
也許以文字類徐以音聲從後出者益趨利如此草書¶
之録如急就章以物類相從志在簡約易求之耳今又¶
分其字而屬諸韻豈非簡約之尤者乎然昔之為草書¶
者結體有疎密用筆有工拙波磔不同形勢亦異此草¶
書韻之例也然則王氏之書其可少乎¶
¶
<pb:KR3h0070_WYG_172-26a>¶
　　磔音責剔也開也張也¶
¶
¶
¶
¶
¶
¶
¶
<pb:KR3h0070_WYG_172-26b>¶
¶
¶
¶
¶
¶
¶
¶
¶
　　六藝之一録卷一百七十三¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.679568
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 322
<pb:KR3h0070_WYG_322-1a>¶
　　欽定四庫全書¶
¶
　　六藝之一録卷三百六十四　　錢唐倪濤撰¶
¶
　　歴朝書譜¶
¶
　　明¶
¶
　　王直¶
¶
　　王直字行儉(號抑菴)泰和人永樂二年進士正統中吏¶
部尚書與王文安公英齊名時稱二王贈太師諡文¶
端(列卿紀)¶
¶
<pb:KR3h0070_WYG_322-1b>¶
　　王直善行楷結搆老成筆法精妙(書史㑹要)¶
¶
　　王英¶
¶
　　王英字時彦(號泉坡)金谿人永樂二年進士庶吉士入¶
翰林正統中為南京禮部尚書謚文安文章典贍尤¶
善草書(吾學編)¶
¶
　　王泉坡奉秉彛札行書　王時彥幽棲詩帖行書(見式¶
古堂書畫彚考)¶
¶
　　魏驥¶
¶
<pb:KR3h0070_WYG_322-2a>¶
　　魏驥字仲房蕭山人永樂乙酉舉人正統中為南京¶
吏部尚書致仕歸篇章之富山刋板刻幾徧天下諡¶
文靖(列卿紀)¶
¶
　　魏負書名雖圓健而不免俗(書史㑹要)¶
¶
　　金問¶
¶
　　金問字公疏呉縣人永樂二年被薦為司經局正字¶
正統中為南京禮部侍郎文章雅健善書得魏晉人¶
筆法(列卿紀)¶
¶
<pb:KR3h0070_WYG_322-2b>¶
　　錢習禮¶
¶
　　錢習禮名幹以字行吉水人永樂七年進士入翰林¶
為庶吉士正統中為禮部右侍郎諡文肅(列卿紀)¶
習禮善行草(書史㑹要)¶
¶
　　張益¶
¶
　　張益字士謙呉縣人永樂乙未進士選庶吉士改中¶
書舍人正統中為侍講學士諡文僖文章雅健有法¶
楷書亦工(列卿紀)¶
¶
<pb:KR3h0070_WYG_322-3a>¶
　　張士謙義訓堂記帖楷書(式古堂書畫彚考)¶
¶
　　高榖¶
¶
　　高穀字世用興化人永樂乙未進士改庶吉士授中¶
書舍人正統中為工部尚書謹身殿大學士諡文毅¶
(列卿紀)¶
¶
　　穀書文弱秀潤可愛而不甚著(書史㑹要)¶
¶
　　穀常奉命入寺寫經雨歸而跣人曰病矣穀曰病直¶
穀耳若閣老言上不寫佛經不病甚矣(吾學編)¶
¶
<pb:KR3h0070_WYG_322-3b>¶
　　張楷¶
¶
　　張楷字式之慈谿人登永樂甲辰進士第正統中為¶
右僉都御史為文有古法善行草篆隸尤耽於詩未¶
嘗一日廢吟咏(吕原文懿公集)¶
¶
　　程南雲¶
¶
　　程南雲字清軒南城人永樂初以能書徵中書舍人¶
精篆隸為時所尚正統中為南京太常卿(列卿紀)¶
南雲篆法得陳思孝之傳隸真草俱有古則又善大¶
<pb:KR3h0070_WYG_322-4a>¶
字(書史㑹要)¶
¶
　　長陵碑正統初程南雲奉命書(英宗實録)¶
¶
　　程南雲書千字文(題跋已見)¶
¶
　　王一寧¶
¶
　　王一寧號節齋仙居人永樂十六年進士授工部主¶
事改翰林修撰正統時入内閣草書深得懐素自叙¶
法(書史㑹要)¶
¶
　　馬愉¶
¶
<pb:KR3h0070_WYG_322-4b>¶
　　馬愉字性和臨朐人宣德二年進士第一正統中以¶
禮部右侍郎兼學士直内閣贈禮部尚書(列卿紀)¶
王世貞國朝名賢遺墨有馬愉書(弇州續藁)¶
¶
　　金湜¶
¶
　　金湜字本清鄞人正統辛酉舉於鄉以習古書法授¶
中書舍人陞太僕寺丞篆隸行草綽有漢晉人風度¶
(寧波志)¶
¶
　　李東陽古墨林卷跋云卷首三篆字太僕丞金湜本¶
<pb:KR3h0070_WYG_322-5a>¶
清書金善摹印篆亦不俗(懐麓堂集)¶
¶
　　林文¶
¶
　　林文字恒簡莆田人宣德庚戌進士第三人授行在¶
翰林編修正統初與修宣廟實録陞修撰英宗復位¶
拜學士終太常寺少卿(列卿紀)¶
¶
　　林學士文題張氏手澤記辭翰皆質勝(王世貞國朝名賢遺墨跋)¶
¶
　　張翰¶
¶
　　張翰安丘人正統間由進士授廣東監察御史陞江¶
<pb:KR3h0070_WYG_322-5b>¶
西左參議致仕(分省人物考)¶
¶
　　張翰草書法懐素清勁有骨　翰弟約亦善書(書史㑹要)¶
¶
　　徐觀¶
¶
　　徐觀字尚賔華亭人少工翰墨正統辛酉舉於鄉游¶
國學才名益著交南朝鮮諸使者至購其書以為榮¶
授武選主事(松江志)¶
¶
　　沈訥¶
¶
　　沈訥字文敏崑山人正統七年登進士第授大理評¶
<pb:KR3h0070_WYG_322-6a>¶
事天順二年為福建按察副使善小楷得宋克筆意¶
(鄭文康平橋集)¶
¶
　　蔣良¶
¶
　　蔣良字希玉全州人正統丁卯舉鄉貢選授河西知¶
縣改廣東都指揮使司副㫁事讀書求大義為詩裁¶
取適意不事雕繪而教子務通博以古文草篆為法¶
病革時召冡子昇於外手書數十字與之(懐麓堂集)¶
¶
　　黄惟天¶
¶
<pb:KR3h0070_WYG_322-6b>¶
　　黄惟天字景高黄樞孫善於字學筆法純粹(嚮明齋集小傳)¶
¶
　　温良¶
¶
　　温良字允仁晉江人正統十二年舉人能文章又工¶
於書朝士乞書者至滿屋壁片柬隻字重於兼金終¶
中書舍人(清源文獻)¶
¶
　　周鼎¶
¶
　　周鼎字伯器嘉善人博極經史為弟子師正統中大¶
征閩㓂沐陽伯金忠參贊軍務辟置幕下授沐陽典¶
<pb:KR3h0070_WYG_322-7a>¶
史年近九十修杭州志燈下書蠅頭字界書烏欄信¶
手與目不折紙為範毫髪不爽(嘉善縣志)¶
¶
　　伯器結法亦蕭灑(王世貞三呉楷法跋)¶
¶
　　鄭達¶
¶
　　鄭達正統中為盩厔尹書虞文靖公十三詞有宋元¶
遺法(墨林快事)¶
¶
　　蘇鎕¶
¶
　　蘇鎕字良璇别號守愚性敏好學善柳書法正統間¶
<pb:KR3h0070_WYG_322-7b>¶
人　從弟鉦字良聲工吟咏善楷書號竹坡(建寧人物傳)¶
¶
　　襲錡¶
¶
　　襲錡字台鼎建安人博學善詩字畫遒勁官翰林編¶
修(閩書)¶
¶
　　余孜善¶
¶
　　余孜善字慶之官給事中善行楷(書史㑹要)¶
¶
　　鄒魯遺¶
¶
　　鄒魯遺餘姚人善署書法張即之今西興渡莊亭古¶
<pb:KR3h0070_WYG_322-8a>¶
蹟是其所書書家謂入能品(孫鑛紹興志)¶
¶
　　于謙¶
¶
　　于謙字廷益錢塘人永樂十九年進士文如雲行水¶
湧有竒氣詩清麗頃刻千言景泰時為兵部尚書加¶
少保贈太傅諡肅愍(吾學編)¶
¶
　　于忠肅書落花吟(見式古堂書畫彚考)¶
¶
　　王世貞國朝名賢遺墨有于肅愍公書(弇州續藁)¶
¶
　　俞山¶
¶
<pb:KR3h0070_WYG_322-8b>¶
　　俞山字積之號梅莊秀水人永樂癸卯中鄉試為崑¶
山訓導正統中奏為伴讀擢鴻臚寺丞陞少卿尋拜¶
吏部侍郎為文章根據經史詩歌清麗典則善大篆¶
(吕文懿公集)¶
¶
　　陳詢¶
¶
　　陳詢字汝同華亭人永樂戊戌進士選庶吉士授編¶
修景泰五年為國子祭酒(列卿紀)¶
¶
　　詢工於草書興至輒揮灑求者恒接踵焉(吕文懿公集)¶
¶
<pb:KR3h0070_WYG_322-9a>¶
　　楊翥¶
¶
　　楊翥字仲舉景皇帝在邸時為宫僚以醇謹見重景¶
泰初用舊臣為禮部侍郎奉身還呉宦槖清貧寓棲¶
故人家詣闕表賀受尚書以歸(楊循吉呉中徃哲記)¶
¶
　　翥所愛書梅軒記辭翰皆頽然長者(王世貞國朝名賢遺墨跋)¶
¶
　　沐璘¶
¶
　　沐璘字廷章襲指揮僉事景泰間為右軍都督同知¶
鎮雲南天順初陞都督好讀書長於吟咏尤工篆籀¶
<pb:KR3h0070_WYG_322-9b>¶
草書大字(季鳯雲南通志)¶
¶
　　汝訥¶
¶
　　汝訥字行敏呉江人景泰四年鄉試中式屢試禮部¶
不中素善書㑹修英宗實録選入史館授中書舍人¶
擢兵部員外郎再遷郎中出知南安書法清勁得晉¶
人筆意(匏翁家藏集)¶
¶
　　汝君行敏其為書楷正有法表然出儕輩凡卿大夫¶
士所得誥勅皆願得君手筆故君書傳於世日多(懐麓¶
<pb:KR3h0070_WYG_322-10a>¶
堂集)¶
¶
　　張寧¶
¶
　　張寧字靖之别號方州海鹽人景泰五年進士授禮¶
科給事成化中出為汀洲知府(吾學編)¶
¶
　　張寧善書(書史㑹要)¶
¶
　　任道遜¶
¶
　　任道遜字克誠瑞安人七歲能賦詩作字徑數尺有¶
法有司以神童薦宣宗聞而竒之面試其書命為國¶
<pb:KR3h0070_WYG_322-10b>¶
子生景泰初授順天府照磨仍以書藝供奉累遷至¶
太常寺卿自號坦然居士又號八一道人(匏翁家藏集)¶
¶
　　曹泰¶
¶
　　曹泰字時和號九峰華亭人景泰甲戌進士工行書¶
亦善章草(書史㑹要)¶
¶
　　羅麟¶
¶
　　羅麟字仲祥性敏善書舉景泰四年鄉試累官廣東¶
參議(存徵録)¶
¶
<pb:KR3h0070_WYG_322-11a>¶
　　劉昌¶
¶
　　劉昌字欽謨呉縣人正統乙丑進士景泰初授南京¶
虞衡主事終廣東參政為文典雅詩尤温麗(呉中人物考)¶
王世貞國朝名賢遺墨有劉昌書(弇州續藁)¶
¶
　　劉嘉䋭¶
¶
　　劉嘉䋭字恊中欽謨之子也年數歲據小几習書選¶
古詩儼如成人十五䘮父盡讀其遺書年二十四而¶
卒(楊循吉松籌堂集)¶
¶
<pb:KR3h0070_WYG_322-11b>¶
　　嘉䋭文筆如泉湧詩亦清遠與楊循吉頡頏一時尤¶
善書最得古法(呉縣志)¶
¶
　　聶大年¶
¶
　　聶大年字夀卿臨川人景泰間用薦起為仁和訓導¶
博涉羣書篤意古文及唐人詩書法李北海其名傳¶
於遐邇(姜南蓉塘詩話)¶
¶
　　大年書法趙承㫖能自運俊爽可愛(詹氏小辨)¶
¶
　　何觀¶
¶
<pb:KR3h0070_WYG_322-12a>¶
　　何觀晉江人景帝初為中書舍人謫九溪衛經歴轉¶
知象山縣致仕歸善草書嫁女無以為奩與書一簏¶
隠跡古𤣥山中不關俗務鄉人高焉(吾學編)¶
¶
　　羅琥¶
¶
　　羅琥字彦武茶陵人以楷書選入中書授南陽府通¶
判景泰時擢南京户部郎中(懐麓堂集)¶
¶
　　李淳¶
¶
　　李淳號憩菴茶陵人(李東陽父)精通楷書東陽書先府君¶
<pb:KR3h0070_WYG_322-12b>¶
遺墨後云嘗衍永字八法變化三十二勢及結搆八¶
十四例著論一道景泰間上之朝(懐麓堂集)¶
¶
　　林春¶
¶
　　林春字孟陽代州人工古文詞且精書翰景泰庚午¶
領鄉薦授應天通判性酷好書每暇輒磨墨伸紙揮¶
汗呵凍不輟字體清勁遒麗得者皆珍襲之(分省人物考)¶
¶
　　沈性¶
¶
　　沈性字士彞一字克循號砥軒景泰時進士官至寧¶
<pb:KR3h0070_WYG_322-13a>¶
國守詩章字畫皆有古意(書史㑹要)¶
¶
　　翟政¶
¶
　　翟政字以德安陽人景泰時進士仕至山西僉事罷¶
政歸日誦詩學書取古帖臨寫(書史㑹要)¶
¶
　　林宗道¶
¶
　　林宗道字仲學景泰間領鄉薦為文詞氣豪逸尤善¶
隸書晚年用筆益蒼勁(閩書)¶
¶
　　徐有貞¶
¶
<pb:KR3h0070_WYG_322-13b>¶
　　徐有貞初名珵字元玉號天全翁舉進士改庶吉士¶
授編修後迎太上皇於南城復辟進兵部尚書華蓋¶
殿大學士封武功伯於書少所不窺能詩歌善行草¶
得長沙素師米襄陽風(王世貞呉中徃哲像贊)¶
¶
　　徐元玉罔極詩帖行草書(式古堂書畫彚考)¶
¶
　　武功真書法歐陽率更而加以飄動微失之弱(書史㑹要)¶
武功書法古雅雄健名重當時(書史㑹要)¶
¶
　　天全翁詩卷¶
¶
<pb:KR3h0070_WYG_322-14a>¶
　　右前一紙為聫句詩僅失詩題耳後一紙為水龍吟¶
&KR1510;句詞半已不全皆天全翁手筆故特存之人謂翁¶
書由米顛來非也其遒放波險全得長沙面目神彩¶
風骨亦自琅琅惜結體少疎耳(弇州山人藁)¶
¶
　　天全翁二札¶
¶
　　天全翁出入長沙襄陽間余嘗評其書如劍客醉舞¶
僛僛中有俠氣此二紙皆真蹟而盤谷一章尤横逸¶
不可當豈所謂遇其合者耶(弇州山人藁)¶
¶
<pb:KR3h0070_WYG_322-14b>¶
　　岳正¶
¶
　　岳正字季方别號蒙泉漷縣人正統戊辰進士授編¶
修英宗復辟直内閣憲宗時出知興化府為文高峻¶
簡拔追古作者詩亦雅健脱俗字法精邃大書尤偉¶
旁及雕繪鐫刻悉精其妙(懐麓堂集)¶
¶
　　彭時¶
¶
　　彭時字純道安福人正統戊辰賜進士第一天順初¶
為吏部尚書文淵閣大學士贈太師諡文憲(列卿紀)¶
<pb:KR3h0070_WYG_322-15a>¶
王世貞國朝名賢遺墨有彭時書(弇州續藁)¶
¶
　　葉盛¶
¶
　　葉盛字與中崑山人正統乙丑進士授兵科給事中¶
進都給事中遷山西參政天順二年英宗驛召至京¶
擢僉都御史終吏部侍郎諡文莊(列卿紀)¶
¶
　　葉盛善行楷得蘇文忠筆意(書史㑹要)¶
¶
　　葉文莊手書¶
¶
　　成化初鏊以童子游學京師時文莊公為禮侍陸參¶
<pb:KR3h0070_WYG_322-15b>¶
政文量初第進士簡中所稱用光者張姓為太學生¶
亟稱鏊於文莊所間以所業見於禮部之廂房公奬¶
勵備至有將來忠肅之許蓋以鏊與王忠肅同嫌名¶
故云成化十一年鏊始登第則文莊已下世參政時¶
為兵部郎徃來相好也𢎞治壬子歲余校文南畿參¶
政子伸名在選中未幾參政亦故今年為𢎞治十二¶
年伸來㑹試禮部出其父所得文莊手書一卷余覽¶
之慨念今昔為之泫然敬書其後歸之(震澤集)¶
¶
<pb:KR3h0070_WYG_322-16a>¶
　　劉鉉¶
¶
　　劉鉉字宗器長洲人永樂中以善書徵入翰林筆法¶
温媚推重一時乆之中鄉試授中書舍人景帝時為¶
國子祭酒英宗復辟擢少詹事贈禮部侍郎諡文恭¶
(吾學編)¶
¶
　　李紹¶
¶
　　李紹字克逑江西安福人宣德癸丑進士選庶吉士¶
天順中為禮部侍郎刻苦問學有異書及古碑文字¶
<pb:KR3h0070_WYG_322-16b>¶
必購求之字畫出入晉唐間參以蘇長公剛勁竒逸¶
自成一家(列卿紀)¶
¶
　　李紹與人評書必先法度見有稍不合則者曰是無¶
師承不足觀也(分省人物考)¶
¶
　　黄諫¶
¶
　　黄諫字廷臣蘭州人正統壬戌進士及第授編修天¶
順中為侍講學士博涉諸經子史百氏之書為文根¶
極理致尤工於詩兼善書工古隸篆(列卿紀)¶
¶
<pb:KR3h0070_WYG_322-17a>¶
　　黄諫博學工書著從古正文五卷藝林宗之(梁維樞玉劍尊¶
聞)¶
¶
　　趙昂¶
¶
　　趙昂字伯顒號竹溪常山人正統乙丑進士授中書¶
舍人英廟復辟超擢通政使左參議仕雖未達而姓¶
名甚著兒童隸卒皆稱為趙伯顒先生無異辭尤博¶
涉羣籍苦吟咏工書翰(懐麓堂集)¶
¶
　　劉&KR1147;¶
¶
<pb:KR3h0070_WYG_322-17b>¶
　　劉&KR1147;字廷美號完齋長洲人舉應天鄉試補太學生¶
授刑部主事遷山西按察僉事老而嗜學不衰為詩¶
清麗可詠書正行出趙呉興(王世貞呉中徃哲像贊)¶
¶
　　劉&KR1147;書效雲麾行草各極其妙(呉中人物志)¶
¶
　　劉廷美寄瀼西詩并柬行楷書(見式古堂書畫彚考)¶
¶
　　官亷¶
¶
　　官亷字汝清東萊平度人登天順甲申進士授工部¶
主事終户部郎中楷行草書頗得二王法(劉翊古直集)¶
<pb:KR3h0070_WYG_322-18a>¶
官亷最好晉人遺帖雖疾猶臨倣不懈(張昇文僖公集)¶
¶
　　胡信¶
¶
　　胡信字宗實丹徒人天順元年進士授户部主事遷¶
知鶴慶軍民府為詩文温潤典則書法得晉人體(王應¶
麟鎮江府志)¶
¶
　　左贊¶
¶
　　左贊字時翊旴之南城人學書於程南雲以詞翰名¶
於時天順丁丑登進士第擢吏部主事成化中為廣¶
<pb:KR3h0070_WYG_322-18b>¶
東布政(何喬新椒丘文集)¶
¶
　　左贊善書法兼諸體而尤精於隸得二蔡筆意(書史㑹要)¶
¶
　　丘霽¶
¶
　　丘霽字時雍鄱陽人天順丁丑進士歴官知蘇州府¶
能詩文工懐素草法負才子名(鄱陽志)¶
¶
　　丘時雍忠烈祠詩帖行書(見式古堂書畫彚考)¶
¶
　　沈鍾¶
¶
　　沈鍾字仲律上元人天順庚辰登進士授驗封主事¶
<pb:KR3h0070_WYG_322-19a>¶
終山東按察副使所至詩成輒大書遒勁盈咫竟壁¶
無欹(魯鐸文恪公集)¶
¶
　　張泰¶
¶
　　張泰字亨父太倉人天順八年進士選庶吉士授簡¶
討遷修撰喜為詩雖不學書亦翩翩可喜(太倉志)¶
¶
　　馬愈¶
¶
　　馬愈字抑之嘉定人天順甲申進士官止刑部主事¶
能詩善書縱佚不覊人號為馬清癡(嘉定志)¶
¶
<pb:KR3h0070_WYG_322-19b>¶
　　王徽¶
¶
　　王徽字尚文號辣齋南京人天順丁丑舉進士選庶¶
吉士除南京刑科給事中𢎞治初拜陜西左參議文¶
章師韓歐詩傚王維劉長卿筆札遒勁鑒别古書畫¶
器物尤稱精博(儲巏柴墟集)¶
¶
　　尚文工小楷(金陵𤨏事)¶
¶
　　徐抃¶
¶
　　徐抃字德充號雲崖嘉定人天順中舉人善楷書行¶
<pb:KR3h0070_WYG_322-20a>¶
草宗聖教序(書史㑹要)¶
¶
　　盧儒¶
¶
　　盧儒字為己號重齋崑山人博學能文善筆札文學¶
韓柳書法歐顔自負甚高誠亦時流罕及(水東日記)¶
¶
　　伍福¶
¶
　　伍福字天錫臨川人正統甲子領鄉薦授咸寧教諭¶
天順間薦為陜西按察僉事遷副使詩文典雅篆隸¶
真行草書流麗俊美(許大經撫州府志)¶
¶
<pb:KR3h0070_WYG_322-20b>¶
　　呉與弼¶
¶
　　呉與弼字子傳號康齋崇仁人潛心理學善為詩天¶
順元年用忠國公石亨薦特勅召見授左諭德固辭¶
不拜(崇仁志)¶
¶
　　康齋書迹竒怪自成一家(書畫史)¶
¶
　　姜立綱¶
¶
　　姜立綱字廷憲瑞安人七歲以能書命為翰林院秀¶
才天順中授中書舍人歴官太常少卿善楷書清勁¶
<pb:KR3h0070_WYG_322-21a>¶
方正中書科寫制誥悉宗之(書史㑹要)¶
¶
　　立綱書體自成一家宫殿碑額多出其筆日本國門¶
高十三丈遣使求扁立綱為書之其國人每自夸曰¶
此中國惠我至寳也嘗臨湖舍作皆春二字適有操¶
舟過其前衝濤駭浪遂成風波行舟之勢法書行於¶
天下稱曰姜字(吾學編)¶
¶
　　立綱小變二沈為方整就其體中可謂工至而不免¶
俗累(書史㑹要)¶
¶
<pb:KR3h0070_WYG_322-21b>¶
　　姜太僕書四子全文¶
¶
　　故姜太僕立綱書此四子全文句讀各有圏甚精當¶
是先朝春宫進讀本也結法圓熟端勁妙不可言初¶
見絕以為沈度學士書徐覺其波磔處小露鋒鎩乃¶
敢定為姜筆噫嘻今兩制諸君不復能辦此矣(弇州續藁)¶
¶
　　馬紹榮¶
¶
　　馬紹榮字宗勉太倉人慕范仲淹之為人號景范登¶
天順壬午鄉舉成化元年試書中選授中書舍人至¶
<pb:KR3h0070_WYG_322-22a>¶
太常寺少卿與永嘉姜立綱並以書名姜善子昂馬¶
善宋克為一時宗(蔡羽林屋集)¶
¶
　　柳楷¶
¶
　　柳楷字文範永嘉人與姜廷憲同直内閣詩文書畫¶
皆佳妙(圖繪寳鑑續藁)¶
¶
　　蘇致中¶
¶
　　蘇致中字雪瑕蜀郡人官至太守以墨妙流聲景順¶
間評者謂其出入鍾王懐素而自適天然之趣(書史㑹要)¶
¶
<pb:KR3h0070_WYG_322-22b>¶
　　蘇雨¶
¶
　　蘇雨致中四代孫亦善書(書史㑹要)¶
¶
　　張翼¶
¶
　　張翼字文翔太倉人慷慨尚氣節善書宗歐顔其書¶
龍門諫院題名記尤超偉天順間謫戍開平故其書¶
名嶺北(水東日記)¶
¶
　　章瑾¶
¶
　　章瑾字公瑾號米芝華亭人宋莊敏公之後能詩善¶
<pb:KR3h0070_WYG_322-23a>¶
草書學二王而硬健骨立自成一家(水東日記)¶
¶
　　錢進¶
¶
　　錢進字景升别號菊菴呉縣人攻書法始授學呉太¶
常既乃精思摹索晉唐諸名帖嘗曰法者迹也巧者¶
所以神妙也吾將心致其巧終不至泥古法迹故其¶
書成一家而士大夫珍之天順間有薦之朝者不報¶
(何景明大復集)¶
¶
　　許亷¶
¶
<pb:KR3h0070_WYG_322-23b>¶
　　許亷字清夫眉州人三歲過州治憩城下仰見城扁¶
眉州二字因以手畫地宛然成書自是資性朗悟日¶
誦數百言試以詩皆立就稍長通詩書春秋旁涉百¶
氏尤工書法有司舉賢良不就徜徉山水間(懐麓堂集)¶
¶
　　杜瓊¶
¶
　　杜瓊字用嘉家呉城之樂圃里孝友退讓為鄉人表¶
率世稱東原先生又稱鹿冠道人(震澤集)¶
¶
　　杜瓊善書(書史㑹要)¶
¶
<pb:KR3h0070_WYG_322-24a>¶
　　閭丘觀¶
¶
　　閭丘觀字賔用長洲人少好學長益喜習書攻詩詩¶
平實有理致書得晉人筆意(匏翁家藏集)¶
¶
　　陸鑪¶
¶
　　陸鑪字國馨號筠臺嘉定人書宗鍾王小楷遒勁沈¶
著八法俱備人爭愛重行草章草亦入矩度(書史㑹要)¶
¶
　　袁彬¶
¶
　　袁彬江西人英宗北狩以校尉見上察其能書留之¶
<pb:KR3h0070_WYG_322-24b>¶
累遷都指揮使(吾學編)¶
¶
　　趙榮¶
¶
　　趙榮字孟仁閩縣人正統間以楷書生員授中書舍¶
人直文淵閣迎英宗還為工部左侍郎(吾學編)¶
¶
　　俞綱¶
¶
　　俞綱上元人以生員善書由中書舍人天順中官南¶
禮部左侍郎(存徵續集)¶
¶
　　李寯¶
¶
<pb:KR3h0070_WYG_322-25a>¶
　　李寯字邦傑宣德壬子鄉貢成化初為山西右參政¶
嗜學工書為人所重(徐栻湖廣總志)¶
¶
　　徐明善¶
¶
　　徐明善邵陽人工詩文善草書宣德中以明經舉本¶
學訓導楊文貞公薦知鈞州(湖廣通志)¶
¶
　　陳信¶
¶
　　陳信字秋鴻嘉興人宣德間為句容教諭博學工草¶
書善吟咏陞南京武學教授(丁寳句容縣志)¶
¶
<pb:KR3h0070_WYG_322-25b>¶
　　鄭觀¶
¶
　　鄭觀字尚賢武進人博學善撰文工篆隸書宣德中¶
舉為安遠侯府訓導歴監察御史廣東按察僉事(孫偉¶
德毘陵志)¶
¶
　　盧垕¶
¶
　　盧垕能詩善書以子瀚貴贈兖州推官(李廷龍維揚志)¶
¶
　　陳用原¶
¶
　　陳用原字志道東莞人性敏嗜學工詩文長於書翰¶
<pb:KR3h0070_WYG_322-26a>¶
(廣東通志)¶
¶
　　陳&KR1846;¶
¶
　　陳&KR1846;江隂人以善楷書舉歴官按察僉事(江隂志)¶
¶
　　王錫¶
¶
　　王錫字克剛長樂人仕歸善知縣工草書號醉樵(閩書)¶
¶
　　林彬¶
¶
　　林彬長樂人宣德中貢士任和州以善書預修大典¶
(閩書)¶
¶
<pb:KR3h0070_WYG_322-26b>¶
　　林宗　林完¶
¶
　　林宗字思孝號世梅弟完字思勉號林屋俱隠居事¶
學並善楷隸世稱二林先生(鄧韍常熟志)¶
¶
　　林儒　林傳¶
¶
　　林儒字應良傳字應祖俱宗子亦善篆隸(同上)¶
¶
　　趙敏¶
¶
　　趙敏字子聰汝陽人能文章工書畫永樂庚子舉於¶
鄉授兵部主事正統中擢吏部郎中從上北征䧟於¶
<pb:KR3h0070_WYG_322-27a>¶
陣(李本固汝南志)¶
¶
　　金溥¶
¶
　　金溥字本深湜之弟湜為中書時以書法薦仕至池¶
州守(寧波志)¶
¶
　　張翔¶
¶
　　張翔字元龍性清介不茍善楷書篆隸尤工詩文正¶
統初以材薦知歐寧仙居二縣終瀘州知州(周世昌崑山志)¶
¶
　　張汝昌¶
¶
<pb:KR3h0070_WYG_322-27b>¶
　　張汝昌字仲光正統辛酉舉人為大名府同知能詩¶
書法倣宋克號求己生(太倉州志)¶
¶
　　宋瑮¶
¶
　　宋瑮字克純華亭人少游京師從婦翁俞宗大學楷¶
書正統乙丑舉進士拜御史數言事謫安福典史天¶
順初起知大庾調新淦未幾謝病歸治園蒔菊更號¶
菊存(松江志)¶
¶
　　胡斆¶
¶
<pb:KR3h0070_WYG_322-28a>¶
　　胡斆字孟文江山人邃於經學為文近古尤善楷書¶
正統三年領鄉薦為國子助教(徐文溥江山縣志)¶
¶
　　陳勉¶
¶
　　陳勉字進之無錫人正統七年貢入太學歴官工部¶
員外郎工大書(無錫志)¶
¶
　　張紳¶
¶
　　張紳字仲書正統間登商輅榜進士授行人終山東¶
參政工書片紙隻字人視之為拱璧(丁賔句容縣志)¶
¶
<pb:KR3h0070_WYG_322-28b>¶
　　張綽¶
¶
　　張綽字時裕為山東恩縣教諭好學善書(丁賔句容縣志)¶
¶
　　曾纘¶
¶
　　曾纘字廷器邵陽人正統戊辰進士授户部主事富¶
於詩文善楷書(陸東寳慶府志)¶
¶
　　邢讓¶
¶
　　邢讓字遜之善書得李北海體正統戊辰進士選庶¶
吉士授檢討終禮部右侍郎(范晟襄陵縣志)¶
¶
<pb:KR3h0070_WYG_322-29a>¶
　　陳助¶
¶
　　陳助字賢佐精率更書法旁曉篆隸正統初以薦授¶
桐廬縣丞陞知臨江新淦縣改金谿(崑山人物傳)¶
¶
　　陳敏¶
¶
　　陳敏字思懋正統中為彭澤教諭工真草書文辭敏¶
贍時輩推重(閩書)¶
¶
　　岑俊¶
¶
　　岑俊字子英慈谿人隠雲巖通經史百家工書學篆¶
<pb:KR3h0070_WYG_322-29b>¶
隸尤入妙正統間舉經明行修以親老辭(寧波志)¶
¶
　　莊琛¶
¶
　　莊琛字廷璽晉江人工四體書筆法遒勁正統時授¶
大理評事擢廣西按察僉事(閩書)¶
¶
　　韓定¶
¶
　　韓定威縣人善書正統中入翰林授鴻臚寺序班累¶
官至太僕寺少卿(蔣彬廣平府志)¶
¶
　　王麟¶
¶
<pb:KR3h0070_WYG_322-30a>¶
　　王麟正統間山陽教諭詩文楷書妙絕一時擢四川¶
山東提學僉事(陳沂南畿志)¶
¶
　　張昺¶
¶
　　張昺字德遠永昌人善行草(黄中永昌府志)¶
¶
　　易恒¶
¶
　　易恒字可乆長沙人正統中自滇徙居騰衝績學篤¶
行尤善書工詩文(黄中永昌府志)¶
¶
　　陳贄¶
¶
<pb:KR3h0070_WYG_322-30b>¶
　　陳贄字惟成餘姚人以薦為訓導纂修宣宗實録稱¶
有史才任翰林待詔累遷太常少卿書法得晉人筆¶
意(紹興府志)¶
¶
　　胡應東¶
¶
　　胡應東龍溪人曲靖府經歴善詩文精篆隸真草書¶
(閩書)¶
¶
　　朱紳¶
¶
　　朱紳字孟端建水州人嗜詩文工書畫有竹坡集(臨安¶
<pb:KR3h0070_WYG_322-31a>¶
府志)¶
¶
　　凌廣¶
¶
　　凌廣字仲傑建水州人號煑雪道人能詩工篆書(臨安¶
府志)¶
¶
　　施達¶
¶
　　施達字德孚號梅坡咸陽知縣博學善楷書(田梴全椒志)¶
¶
　　劉瑜¶
¶
　　劉瑜字尚美號西崖工詩文善行草書(田梴全椒志)¶
¶
<pb:KR3h0070_WYG_322-31b>¶
　　黄梅¶
¶
　　黄梅字時濟號憨仙善行草書自成一家為海寧丞¶
(全椒志)¶
¶
　　徐叔礪¶
¶
　　徐叔礪善詩能草書正統間薦於朝不起遂終身焉¶
(興化縣志)¶
¶
　　沈恪¶
¶
　　沈恪字克敬㑹稽人為人孝友善題署魏驥林鶚皆¶
<pb:KR3h0070_WYG_322-32a>¶
重之今子孫猶世其楷法(孫鑛紹興志)¶
¶
　　劉泰¶
¶
　　劉泰字世亨海鹽人能詩文工行草書景德中以庶¶
吉士授監察御史(海鹽圖經)¶
¶
　　張端¶
¶
　　張端將樂人少負才名景泰間以薦授鑄印局使直¶
南薰殿善楷草書尤工篆隸丘瓊山嘗作考隸辨以¶
遺之(延平志)¶
¶
<pb:KR3h0070_WYG_322-32b>¶
　　劉侃¶
¶
　　劉侃字克剛景泰初領鄉薦選知荆州擢知延平府¶
謝病歸授徒自給號樂閒公工楷書詩文亦清麗(沈堯¶
章嘉興府志)¶
¶
　　封錦¶
¶
　　封錦字尚絅嘉定人景泰間歲貢官東平州同知善¶
篆隸亦能行草(楊旦嘉定志)¶
¶
　　錢煜¶
¶
<pb:KR3h0070_WYG_322-33a>¶
　　錢煜字允暉常熟人景泰間為浙江都司經歴能書¶
真隸大字善吟嘗闢南臯别業有山水花竹之勝日¶
與騷人觴咏自娯(常熟志)¶
¶
　　汪瀚¶
¶
　　汪瀚字以淵善真草書領景泰癸酉鄉薦授福州通¶
判終處州同知(徽州志)¶
¶
　　朱煜¶
¶
　　朱煜字寅仲建水州人能詩工書畫都督沐璘重禮¶
<pb:KR3h0070_WYG_322-33b>¶
之(臨安府志)¶
¶
　　孔公恂¶
¶
　　孔公恂字宗文穎敏絶人能詩善書天順丁丑進士¶
給事中禮科陞少詹事(吾學編孔氏世家)¶
¶
　　朱貞¶
¶
　　朱貞字惟正天順元年進士知磁州進四川參議幼¶
工楷法晚變為行益妙(江寧府志)¶
¶
　　左明善¶
¶
<pb:KR3h0070_WYG_322-34a>¶
　　左明善字復初四川富順人天順丁丑進士為臨安¶
知府善書翰人得片紙隻字至今珍重(臨安府志)¶
¶
　　葉藻¶
¶
　　葉藻字惟潔華亭人善行草天順中鄉舉官至太僕¶
寺丞(松江志)¶
¶
¶
¶
<pb:KR3h0070_WYG_322-34b>¶
¶
¶
¶
¶
¶
¶
¶
¶
　　六藝之一録卷三百六十四¶
¶

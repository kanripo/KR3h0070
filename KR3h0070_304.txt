# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:46.420699
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 304
<pb:KR3h0070_WYG_304-1a>¶
　　欽定四庫全書¶
¶
　　六藝之一録卷三百四十六　　錢唐倪濤撰¶
¶
　　歷朝書譜¶
¶
　　宋¶
¶
　　薛紹彭¶
¶
　　薛紹彭㳟敏公向子有翰墨名(宋史　弇州藁云累官秘閣修撰知梓潼¶
路漕)¶
¶
　　薛紹彭以書畫情好相同嘗寄書云書畫間乆不見¶
<pb:KR3h0070_WYG_304-1b>¶
薛米余答以詩云世言米薛或薛米猶言弟兄與兄¶
弟(米芾書史)¶
¶
　　近惟米家父子及薛紹彭留意筆札(癸辛雜識)¶
¶
　　米元章薛紹彭黄長睿方知古法長睿書不逮惟紹¶
彭最佳(道園學古録)¶
¶
　　紹彭書作真行法皆自晉唐絶不作側筆惡態(石墨鐫華)¶
¶
　　薛道祖三帖¶
¶
　　書法自古至今皆有沿襲繇魏晉六朝隋唐以至於¶
<pb:KR3h0070_WYG_304-2a>¶
宋其遺蹟可考而知惟米元章英資高識力欲追晉¶
人絶軌同時如薛道祖是其同盟者也故能脫唐略¶
宋齊踪前古豈不偉哉孟頫(珊瑚網)¶
¶
　　前修謂道祖作字軒輊六朝有超妙入神之譽彛考¶
其法誠不虛矣此晴和二像隨事吟三帖予咸淳甲¶
戌曽觀今獲觀於伯雨書室俯仰間二十有九年如¶
天津橋上一見李白喜可知也大徳壬寅清眀日蓀¶
璧金應桂題時年七十歲(同上)¶
¶
<pb:KR3h0070_WYG_304-2b>¶
　　紹彭書世不多見如伯雨所藏三帖雖雜於六朝盛¶
唐人書中當無愧也居仁(同上)¶
¶
　　薛道祖帖¶
¶
　　長安薛道祖與米元章劉巨濟為三友朝夕議論晉¶
唐雜蹟圗畫然其作字則各自成一家紹興中購薛¶
米書最急率以小璽印縫後御府刻米帖十卷而道¶
祖書不得入石客杭見道祖書一巨卷於駙馬都尉¶
楊公家精神峻整遂深疑紹興不入石之故問於子¶
<pb:KR3h0070_WYG_304-3a>¶
昂子昂曰薛書誠羙㣲有按模脫墼之嫌余不能書¶
而深識其語私嘗謂米襄陽書政如黄太史作書之¶
變芒角刷掠求於匵韞川媚則蔑有矣學魯獨居之¶
男子於道祖見之至治二年八月乙亥袁桷記(清容居士¶
集)¶
¶
　　薛道祖雲頂山詩卷¶
¶
　　右薛紹彭書五紙薛氏三鳳名河東紹彭其後人也¶
字道祖號翠㣲居士居長安符祐間以書名名竝米¶
<pb:KR3h0070_WYG_304-3b>¶
芾今書史會要所載是也水村陸公得此卷特愛重¶
間出示余為識数語于後長沙李東陽(式古堂書畫彚攷)¶
¶
　　薛道祖真蹟¶
¶
　　思陵稱北宋時唯米襄陽薛河東得晉人遺意虞道¶
園則謂黄長睿知古法書不逮所言紹彭最佳而世¶
遂不傳米氏父子舉世學其竒恠弊流金朝此卷多¶
寫其生平得意句結法内擫鋒藏不露而古意時溢¶
豪素間不作傾險浮急態内一詩絶似右軍幾令人¶
<pb:KR3h0070_WYG_304-4a>¶
有張翼之歎然則予之幸不大勝於道園哉道祖襄¶
陽同時人與劉涇俱好收古書畫翠㣲居士其號也¶
(弇州山人集)¶
¶
　　薛紹彭書¶
¶
　　待訪録有智永不全本千文一余昔於宋光禄見永¶
師千文後有永師押字薛紹彭收藏印及是摹紹彭¶
書乃趙令穰欲以王維雪山易智永千文語也今見¶
第三卷其昌(戲鴻堂法帖)¶
¶
<pb:KR3h0070_WYG_304-4b>¶
　　薛紹彭臨蘭亭叙(危素虞集二跋已見)¶
¶
　　黄伯思¶
¶
　　黄伯思字長睿卲武人元符三年進士高第好古文¶
竒字洛下公卿家商周秦漢彛器欵識研究字畫體¶
製悉能辨正是非道其本末遂以古文名家初淳化¶
中博求古法書命待詔王著續正法帖伯思病其乖¶
譌龎雜作刋誤二卷篆𨽻正行草章草飛白至皆妙¶
絶得其尺牘者多藏弆以修書恩升朝列擢祕書省¶
<pb:KR3h0070_WYG_304-5a>¶
校書郎遷秘書郎自號雲林子别字霄賔政和八年¶
卒二子詔䚮裒伯思平日議論題䟦為東觀餘論三¶
卷(宋史)¶
¶
　　伯思云僕自弱齡喜篆法初得岱宗秦刻及朝那石¶
章學之後得岐鼓壇山字及三代彛器文識又學之¶
仰其高古惟是之師漢魏碑首印章亦時寓目下此¶
者未嘗過而問焉(東觀餘論)¶
¶
　　黄伯思文辭雅健格高而思深詩俊逸清新追古作¶
<pb:KR3h0070_WYG_304-5b>¶
者尤精小學凡字書討論備盡正行草𨽻皆精絶初¶
倣顔柳後乃規摹鍾王筆勢簡逺有魏晉風氣(梁溪集)¶
¶
　　張商英¶
¶
　　張商英字天覺崇寧初拜尚書右僕射謚文忠(宋史)¶
張丞相好草書一日得句索筆疾書滿紙龍蛇飛動¶
使姪録之當波險䖏姪㒺然而止執所書問曰此何¶
字也丞相熟視乆之曰胡不早問致予㤀之(冷齋夜話)¶
張商英法顔而自運為多(都穆寓意編)¶
¶
<pb:KR3h0070_WYG_304-6a>¶
　　劉正夫¶
¶
　　劉正夫字徳初衢州西安人未冠入太學有聲為太¶
常博士累拜中書侍郎政和六年擢拜特進謚文憲¶
(宋史)¶
¶
　　劉正夫字徳初三衢人也少有文行鄉里畏服及居¶
太學俊名藉甚後登進士第知名四方既被召擢立¶
朝謇謇有大臣節正夫平日喜書學多作行法好與¶
人論字嘗謂字羙觀則不古初見之則使人甚愛次¶
<pb:KR3h0070_WYG_304-6b>¶
見之則得其不到古人䖏三見之則偏傍㸃畫不合古¶
者厯厯在眼矣字不羙觀者必古初見之則不甚愛¶
再見之則見其到古人䖏三見之則偏傍㸃畫亦厯¶
厯在眼矣故觀今之字如觀文繡觀古人書如觀鐘¶
鼎學古人字期於必到若至妙䖏如會於道則無愧¶
於古矣人以為知言然平生亦不泥於此亦不求人¶
知所書字間有被㫖承命為碑刻者以是傳於世者¶
絶少晩年間作逸字獨藏於家官至少宰贈太師謚¶
<pb:KR3h0070_WYG_304-7a>¶
文獻今御府所藏行書二　宣召記　泛舟題名(宣和¶
書譜)¶
¶
　　蔣之竒¶
¶
　　蔣之竒字頴叔常州宜興人擢進士第英宗擢監察¶
御史徽宗立為翰林學士同知樞密院(宋史)¶
¶
　　堯峰蔣堂所居寺奉其香火蔣之竒壬子歲留題数¶
百字尚可辨(周必大吳郡諸山録)¶
¶
　　蔣之竒有蘇黄法(弇州山人藁)¶
¶
<pb:KR3h0070_WYG_304-7b>¶
　　韓駒¶
¶
　　韓駒字子蒼仙井監人政和初賜進士出身宣和中¶
為中書舍人監修國史(宋史)¶
¶
　　韓子蒼書出坐位帖行草如此者宋人絶少即大家¶
自南華題名外亦不多(墨林快事)¶
¶
　　韓駒擅豪翰其蹟見羣玉堂法帖中(書史會要)¶
¶
　　蔡京¶
¶
　　蔡京字元長興化仙遊人登熈寧三年進士第徽宗¶
<pb:KR3h0070_WYG_304-8a>¶
時拜尚書左丞右僕射元祐羣臣貶竄略盡猶未惬¶
意命等其罪状首以司馬光目曰姦黨刻石文徳殿¶
門又自書為大碑徧頒郡國大觀中拜太師政和二¶
年封魯國公(宋史)¶
¶
　　太師蔡京字元長莆田人也早有時譽擢進士甲科¶
博通經史揮洒篇翰手不停輟羙風姿器量宏逺喜¶
為文詞作詩敏妙然性尤嗜書有臨池之風初類沈¶
傳師乆之得羲之筆意自名一家其字嚴而不拘逸¶
<pb:KR3h0070_WYG_304-8b>¶
而不外規矩正書如冠劍大臣議於廟堂之上行書¶
如貴胄公子意氣赫奕光彩射人大字冠絶古今鮮¶
有儔匹本朝題榜不可勝計作龜山二字盤結莊重¶
筆力遒勁巍巍若巨鼇之載崑崙翩翩如大鵬之翻¶
溟海識與不識見者莫不聳動斯亦一時之壮觀也大¶
抵學者用筆有法自古祕之必口口親授非人不傳¶
由唐以来學者相宗方造其妙至五季失其所傳遂¶
有衰陋之氣京從兄襄深悟厥㫖其書為本朝第一¶
<pb:KR3h0070_WYG_304-9a>¶
而京獨神會心契得之於心應之於手可與方駕議¶
者謂飄逸過之至於斷紙餘墨人争寳焉喜寫紈扇¶
得者不減王羲之之六角葵扇也其為世之所重如¶
此所得惟行書為多今御府所藏七十有七　行書¶
　御製詩並和　御製明節皇后傳　觀明節皇后像¶
詩　奉安明節皇后詩　劉貴妃制　劉賢妃制　劉淑¶
妃制　明逹墓誌文　宣和殿召輔臣記　瓊蘭殿壁¶
山後記　瑶林殿雙竹後記　澄漪殿觀蓮記　玉宇¶
<pb:KR3h0070_WYG_304-9b>¶
洞後記　延福宫題名記　題澄莊等詩囘溪泛舟¶
題名　留題棲雲軒　萬年橋題名記　萬歲山記¶
遊艮嶽祝夀詩　遊艮嶽詩　艮嶽噰噰亭題記　題¶
絳霄樓詩　蕭閑館題名　擷芳園記　芳華館賞¶
花詩　定鼎記額　梅竹雪雁詩二　繁杏水禽詩¶
二　閲駿射序上下二　觀碑記　題甘露降詩¶
再降甘露記　錫宴書題二　對屬　題神霄宫詩¶
聽降題名　步虛詞　太清樂　玉扶步虛詞　大¶
<pb:KR3h0070_WYG_304-10a>¶
仙留題詩　大仙詩曲　柳真人歩虗詞　蓬萊仙¶
歩虗詞　雪詩二　春宫詩二　魏将軍歌　飲中¶
八仙歌二　歌元豐　元豐行　&KR0865;馬行二　古柏¶
行二　丹青引三　送西京提刑詩二　送孔巢父¶
詩二　曹覇畫馬詩二　洗兵馬詩三　壺春堂觀¶
御題賞花詩　謝賜承平殿曲宴記表　宣和殿東¶
閣屏山後記　正書　千文(宣和書譜)¶
¶
　　魯公始同文正公受筆法於君謨既登第調錢塘尉¶
<pb:KR3h0070_WYG_304-10b>¶
時東坡公適倅錢塘因相與學徐季海當是時神廟¶
喜治書故熈豐士大夫多尚徐㑹稽也未幾棄去學¶
沈傳師及元祐末又厭傳師而從歐陽率更由是字¶
勢豪健痛快沈著迨紹聖間天下號能書無出魯公¶
之右者其後又厭率更乃深法二王晚每歎右軍難¶
及而謂中令去父逺矣遂自成一法為海内所宗焉¶
又公在北門有執役親事官二人事公甚恪因各置¶
白團扇為公扇凉公心喜之皆為書少陵詩一聫而¶
<pb:KR3h0070_WYG_304-11a>¶
二卒大愠見不数日忽衣戴新楚喜氣充溢以親王¶
持二萬錢取之笑願益此書公笑而不答親王者乃¶
即太上皇也後宣和初曲燕在保和殿上語及是顧¶
謂公昔二扇者朕今尚藏在御府也(鐡圍山叢譚)¶
¶
　　元符末魯公自翰苑謫香火祠因東下無所歸止擬¶
将卜儀真以居焉徘徊乆之因艤舟於亭下米元章¶
賀方回来見俄一惡客亦至且曰承㫖書大字舉世¶
無兩然某私意若不過頼燈燭光影以成其大不然¶
<pb:KR3h0070_WYG_304-11b>¶
安得運筆如椽者哉公哂曰當對子作之也二君亦¶
喜俱曰願與觀公因命具飯磨墨適有張兩幅素者¶
食竟左右傳呼舟中取公大筆来即覩一笥從簾下¶
出笥有筆六七枝多有大如椽臂三人已愕然相視¶
公乃徐徐調筆而操之顧謂客子欲何字耶惡客即¶
拱而答某願作龜山字爾公乃大笑一揮而成莫不¶
歎息及墨甫乾方将共取視方囘獨先以兩手作勢¶
如欲張圗状忽長揖卷之而急趨出矣於是元章大¶
<pb:KR3h0070_WYG_304-12a>¶
怒坐此二人相告絶者数歲而始講觧廼刻石於龜¶
山寺中米老自書其側曰山隂賀鑄刻石也故魯公¶
大字自唐人以来至今獨為第一(同上)¶
¶
　　徽宗視淳化帖板已皴裂而王著一時標題多誤臨¶
摹或失真詔出墨蹟更定彚次訂其筆意仍俾蔡京¶
書籖及卷首刻石太清樓下(大觀帖總釋)¶
¶
　　蔡京書元祐黨籍碑(詳見前)¶
¶
　　蔡京正書集賢趙公大觀神道碑(題䟦已見)¶
¶
<pb:KR3h0070_WYG_304-12b>¶
　　蔡卞¶
¶
　　蔡卞字元度京弟與京同年登科紹聖四年拜尚書¶
左丞徽宗時加觀文殿學士檢校少保謚文正(宋史)¶
蔡卞字元度莆田人也少與其兄逰太學馳聲一時¶
同年及進士第王安石見而竒之妻以女使從已學¶
得安石學術議論為多自以王氏學擅一時時流歸¶
之自少喜學書初為顔行筆勢飄逸但圎熟未至故¶
圭角稍露其後自成一家亦長於大字厚重結密如¶
<pb:KR3h0070_WYG_304-13a>¶
其為人初安石鎮金陵作精義堂記令卞書以進由¶
是神考知其名自爾進用多文字職至晚年高位猶¶
不倦書寫稍親厚者必自書簡牘筆墨亦稍變殊不¶
類徃時也然多喜作行書字今御府所藏行書六¶
進神驗記　清浄經　荘子刻意篇　杜甫驄馬行¶
¶
　　千文二(宣和書譜)¶
¶
　　蔡卞靈巖寺疏¶
¶
　　米南宫謂卞得筆此書圎健遒羙有兼人之力而時¶
<pb:KR3h0070_WYG_304-13b>¶
以已意叅之盖有書筆無書學者要之不可以人廢¶
也(弇州山人藁)¶
¶
　　蔡卞書曹娥碑(題䟦已見八十五卷)¶
¶
　　毛滂¶
¶
　　毛滂字澤民崇寧初除刪定官後知秀州有東堂集¶
行於世(東坡詩註)¶
¶
　　東堂擅豪翰其蹟見羣玉堂法帖中(書史會要)¶
¶
　　王安中¶
¶
<pb:KR3h0070_WYG_304-14a>¶
　　王安中字履道中山陽曲人進士及第厯祕書省著¶
作郎宣和元年拜尚書右丞徽宗嘗宴睿謨殿命安¶
中賦詩百韻以紀其事詩成令大書於殿屏凡侍臣¶
皆以副本賜之有初寮集七十六卷傳於世(宋史)¶
初寮先生未冠時及拜東坡於中山筆精墨妙宜有¶
傳授當政宣間禁切蘇學一渉近似旋坐廢錮而先¶
生以奪胎換骨之手揮豪禁林初無疑者靖康以後¶
黨禁已觧玉珮瓊琚之辭怒猊渴驥之書盛行於東¶
<pb:KR3h0070_WYG_304-14b>¶
南然後人人知其為蘇門顔閔也(平園集)　王初寮書¶
法清俊(書史會要)¶
¶
　　曹評¶
¶
　　曹評字公正韓王彬曽孫徽宗時平海軍節度使性¶
喜文史書有楷法慈聖皇后命書屏以奉神宗賜玉¶
帶旌其能(宋史)¶
¶
　　趙令穰¶
¶
　　趙令穰字大年宗室也㳺心經史戲弄翰墨尤工草¶
<pb:KR3h0070_WYG_304-15a>¶
書嘗作小草如聚蚊蝱如撮鍼鐡筆遒而法足觀之¶
使人目力茫然誠可喜也(書史會要)¶
¶
　　林攄¶
¶
　　林攄字彦振福州人徙蘇用䕃至勅令檢討官遷屯¶
田右司員外郎自大觀元年春至二年五月由朝散¶
大夫九遷至右光禄大夫(宋史)　林攄書法大令(寓意編)¶
¶
　　沈錫¶
¶
　　沈錫字子昭真州揚子人崇寧初為講議司檢討拜¶
<pb:KR3h0070_WYG_304-15b>¶
兵部侍郎以徽猷閣待制知江寧府厯知海泰汝宣¶
四州以通議大夫致仕(宋史)　三峽橋陸子泉傍有沈¶
錫大書廬山二字¶
¶
　　劉濤¶
¶
　　劉濤字普公昌言之曽孫工詩及草書蘇軾嘗䟦其¶
書竒逸多才中有所得不能自已因以適性為樂耳¶
徽廟召入禁中值大雪令草書雪詩因問卿字孰師¶
對曰臣無師不稱㫖而退晩年困躓讀書靈泉院自¶
<pb:KR3h0070_WYG_304-16a>¶
號靈泉山人(泉州志)¶
¶
　　卲䶵¶
¶
　　卲䶵字仲㳟丹陽人官至直龍圗閣知蘇州工正行¶
字體清勁(書史會要)¶
¶
　　卲仲㳟字秀有餘而老不足(姑溪集)¶
¶
　　卲仲㳟從學於魯公(蔡京)教仲㳟學沈傳師遂自名家¶
(鐡圍山叢談)¶
¶
　　卲䶵行書安民堂記與梁彦通碑(題䟦已見)¶
¶
<pb:KR3h0070_WYG_304-16b>¶
　　章楶¶
¶
　　章楶字質夫建州浦城人試禮部第一擢知陳留縣¶
哲宗立為龍圗閣直學士徽宗時拜同知樞密院事¶
謚荘簡(宋史)¶
¶
　　張舜民撰㳺師雄墓誌卲䶵書章楶篆盖¶
¶
　　王昇¶
¶
　　王昇字逸老汴人草聖竒偉宣政間被召補右爵南¶
渡後寓居嘉禾羔羊里時上留神翰墨召對蒙眷官¶
<pb:KR3h0070_WYG_304-17a>¶
至正使(至元嘉禾志)¶
¶
　　逸老殆欲欺凌懷素(洞天清録)¶
¶
　　王逸老飲中八仙歌¶
¶
　　朱巖壑䟦逸老草書蘭亭禊序云逸少作行書逸老¶
為草字外人那得知當家有風味逸老以草聖擅名¶
其為名公稱道如許寓居戍邸是時先太師岐國公¶
為監鎮與之徃還日亦得其八仙歌此本改从九从¶
日為旮盖長史素有此顛稱也羔羊居士乃其自號¶
<pb:KR3h0070_WYG_304-17b>¶
聖采為所居之堂得柳軒豈亦其家邪山隨侍時當¶
紹興十一二年間及識其人此卷書於庚午歲自言¶
年七十有五則知生於丙辰余生於丁巳後公六十¶
一年方識公時才五六歲嘉定此書則亦七十五矣¶
感今愴昔為之泫然(攻媿集)¶
¶
　　凡藝始於學而卒於悟學而工不若悟之神此張旭¶
觀公孫大娘舞劍器遂進於草書也宋王逸老亦以¶
草書名世先人守中處士嘗藏二紙於家余少時尚¶
<pb:KR3h0070_WYG_304-18a>¶
及見之後為好事者持去今張宗儒来京師以所書¶
杜少陵飲中八仙歌示余盖尤豪宕有法真有旭之¶
悟者乎李白詩稱懐素飄風驟雨落花飛絮之態雖¶
非白作亦曲盡懐素之變余於逸老亦云(貝清江集)¶
¶
　　跋王逸老草書¶
¶
　　宋太宗刻祕閣法帖晉魏書法後世猶得見之者以¶
其有此至大觀益精妙矣學書者始知上求古法於¶
後南渡觧和即安思陵臨池之好尤篤一時内外大¶
<pb:KR3h0070_WYG_304-18b>¶
小之臣聞風而起若王逸老草書殊有旭顛轉摺變¶
態尤為内廷稱賞然是後飛雲之禍雖慘而志恢復¶
者愈堅禁偽學者雖嚴而求性理者彌篤若逸老之¶
書士大夫道之者絶少亦可念哉當是時吳興張謙¶
仲亦高年篆法甚古隠於黄冠龜山先生嘗叙其所¶
為書故其人名尤重焉(道園學古録)¶
¶
　　周邦彦¶
¶
　　周邦彦字羙成錢塘人元豐初獻汴都賦召赴政事¶
<pb:KR3h0070_WYG_304-19a>¶
堂徽宗時進徽猷閣待制能自度曲製樂府長短句¶
詞韻清蔚(宋史)¶
¶
　　羙成正書行書皆善(書史㑹要)¶
¶
　　慎漢公¶
¶
　　慎漢公甫八歲真靖陳尊師稱其喜學鍾王遺法以¶
神童目之(東觀餘論)¶
¶
　　徐琰¶
¶
　　徐琰成都貢士工篆書宣和初嘗書劍南西川四大¶
<pb:KR3h0070_WYG_304-19b>¶
字字身長五尺雄偉可喜(書史會要)¶
¶
　　滕中¶
¶
　　滕中善草書(米芾書史)　滕中字元直以䕃補将作監主¶
簿厯官承議郎知觧州長於詩(姑蘇志)¶
¶
　　常安民¶
¶
　　常安民長安人以鐫字為業多收隋唐銘誌墨本亦¶
能篆崇寧初蔡京蔡卞為元祐黨籍刻石文徳門又¶
立於天下州㕔長安府召安民安民辭曰乞不刻安¶
<pb:KR3h0070_WYG_304-20a>¶
民鐫字於碑恐後世并以為罪(卲氏聞見録)¶
¶
　　湯正臣¶
¶
　　湯正臣長沙人秦子眀為長沙副将買石令湯正臣¶
父子重摹僧寳月所翻閣本法帖世所稱潭帖者載¶
歸壁之黔江紹興聖院(山谷集)¶
¶
　　楊邦乂¶
¶
　　楊邦乂字晞稷吉州吉水人博通古今登進士第知¶
溧陽縣謚忠襄(宋史)¶
¶
<pb:KR3h0070_WYG_304-20b>¶
　　楊晞稷工書札其蹟見鳳墅續法帖中(書史㑹要)¶
¶
　　滕茂實¶
¶
　　滕茂實字秀頴杭州臨安人政和八年進士靖康元¶
年以工部員外郎假工部侍郎出使被留以憂憤卒¶
(宋史)¶
¶
　　滕秀頴善篆(書史會要)¶
¶
　　曹輔¶
¶
　　曹輔字載徳南劍州人第進士政和中祕書省正字¶
<pb:KR3h0070_WYG_304-21a>¶
靖康中簽書樞密院事(宋史)¶
¶
　　林彦祥盧鴻草堂圗十志詩其五静常居士曹輔書¶
(雲烟過眼録)¶
¶
　　唐重¶
¶
　　唐重字聖任眉州眉山人大觀三年徽宗親䇿士授¶
蜀州司理参軍厯吏部員外郎起居舍人知同州擢¶
天章閣待制以天章閣學士知京兆府兼京兆府經¶
略制置使謚㳟愍(宋史)¶
¶
<pb:KR3h0070_WYG_304-21b>¶
　　顔魯公奉使蔡州書有題於書之上者知同州唐重¶
書¶
¶
　　趙子晝¶
¶
　　趙子晝字叔問燕王五世孫少警敏強記工書翰宣¶
和初充詳定九域圗志編修官試太常少卿遷徽猷¶
閣直學士(宋史)¶
¶
　　崔鶠¶
¶
　　崔鶠字徳符陽翟人登進士第調鳳州司户参軍宣¶
<pb:KR3h0070_WYG_304-22a>¶
和六年為殿中侍御史欽宗即位授右正言(宋史)¶
徳符詩名一代書瘦健有神采亦類其詩(渭南集)¶
¶
　　蒲雲¶
¶
　　蒲雲漢州綿竹人也幼有方外之趣布裘笻杖㳺山¶
野間賣藥得錢入酒家醺然一醉類有道之士尤甚¶
翰墨作正書甚古嘗以雙鈎字寫河上公注道徳經¶
筆墨清細若㳺絲縈漢孤烟裊風連綿不斷或一筆¶
而為数字分布匀穏風味有餘覧之令人有凌虚之¶
<pb:KR3h0070_WYG_304-22b>¶
志大抵書法自科斗一散學者紛紛於是有垂露偃¶
波芝英倒薤之説各工其習以文其一家之學亦宜¶
在所録也今御府所藏正書二　雙鈎道經　雙鈎¶
徳經(宣和書譜)¶
¶
　　陳昱¶
¶
　　陳昱官至寺丞少好學嘗於父伯修枕屏效米芾筆跡¶
書杜甫詩一日芾過伯修見而驚焉因授以作字提¶
筆法(書史會要)¶
¶
<pb:KR3h0070_WYG_304-23a>¶
　　張察¶
¶
　　張察字通之成都人嘗帥鼎州以篆名今成都題榜¶
徃徃察之筆也(書史會要)¶
¶
　　程嗣昌¶
¶
　　程嗣昌字儒臣中山博野人少喜學書自謂獨得古¶
人用筆之妙嘗評近代能書者曰蘇才翁筆勢遲怯¶
蔡君謨但能模學前人㸃畫及能草字而已周子發¶
書妙出前輩至於草書殊未得自悟之意古人自悟¶
<pb:KR3h0070_WYG_304-23b>¶
者惟張旭與余而已(書史會要)¶
¶
　　崔洪¶
¶
　　崔洪(鄠令)李駒終南山雜詠崔洪書之於崇寧間者洪¶
以風塵下吏一旦執筆遂足為詩人之重字之不可¶
已如此(墨林快事)¶
¶
　　喻陟¶
¶
　　喻陟字眀仲睦州人持節数部政績藹著雅善散隸¶
尤妙長笛每行按至山水佳處馬上臨風快作数弄¶
<pb:KR3h0070_WYG_304-24a>¶
殊風流蕭散也(朱勝非秀水閒居録)¶
¶
　　蔡子因¶
¶
　　蔡子因書俊氣飄逸不受富貴鞚勒宜從古人中求¶
(石門文字禪)¶
¶
　　袁液　液字仙夫貴戚子姓而好學趣尚不凡工書(東觀¶
餘論)¶
¶
　　張熹　熹字子昭鄱陽人雅善法書(東觀餘論)¶
¶
　　鮑慎由　鮑慎由官宣徳郎能行書(米芾書史)¶
¶
<pb:KR3h0070_WYG_304-24b>¶
　　劉瑗　劉瑗官武勝留後能隸書(米芾書史)¶
¶
　　趙霆　趙霆官宣徳郎能篆書(米芾書史)¶
¶
　　趙仲忽　趙仲忽宗室也能草書(米芾書史)¶
¶
　　吳𡷗　吳𡷗江南人大隸題榜有古意(海岳名言)¶
¶
　　杜庭之　善書蘇軾云杜庭之書世所貴重(以下俱見書史會要)¶
¶
　　葛珣　字叔寳紹聖間長於草書¶
¶
　　杜介　善草書清爽圎媚誠竒絶也¶
¶
　　陳恬　為祕書省校書郎後棄官去隠嵩華間能書¶
¶
<pb:KR3h0070_WYG_304-25a>¶
　　安宜之　長安人工楷書　京兆府新移石經記宜之¶
正書¶
¶
　　于琮　毘陵人善隸書學魏受禪表深得其行筆意¶
¶
　　王植　政和間任昌州刺史能篆¶
¶
　　趙士暕　字眀發宗室也少好學喜為文書師米芾¶
¶
　　王仲薿　字豐父官通議大夫有風采善詞翰¶
¶
　　許采　字師正吳興人字畫規模鍾繇殆窺其妙¶
¶
　　吳師孟　字醇翁知䕫州善書¶
¶
<pb:KR3h0070_WYG_304-25b>¶
　　趙竦　字子立官水曹文翰皆重於前輩¶
¶
　　柳淇　學書中興頌筆力雖未絶勁而間架已方嚴矣¶
¶
　　鄭諶　字本然草書有𧦬光之遺則¶
¶
　　王俁　箕山人靖康中嘗書山隂蘭亭扁有法¶
¶
　　閻蒼舒　正書雄健而有楷則扁榜尤工¶
¶
　　韓璠　字景文開封人獻肅公絳孫風采瓌潤字畫遒¶
媚¶
¶
　　徐滋　字元象吳興人從張有習篆得其法¶
¶
<pb:KR3h0070_WYG_304-26a>¶
　　宋杞　字子和吳興人張有高第弟子於篆極精¶
¶
　　杜仲㣲　作隸書用秃筆自謂得漢隸遺法¶
¶
　　林伯修　莆田人善大字¶
¶
　　陳歸聖　官至祕書丞能篆書尤工徑丈大字¶
¶
　　王伯忠　近臣也善行書¶
¶
　　蔡玠　官至尚書郎善行書¶
¶
　　翟静叔　能草書筆札駸駸逼古人¶
¶
　　何籀　信安人以隸書知名¶
¶
<pb:KR3h0070_WYG_304-26b>¶
　　丁晞顔　字令子書畫皆精(雲烟過眼録)¶
¶
　　徐易　海州人能篆隸為御書院藝學(書史會要)¶
¶
　　丁徳隅　晉公謂之孫工篆書(姑蘇志)¶
¶
　　陳休　政和間人其書猶有唐人之遺(墨林快事)¶
¶
　　林彦祥　臨伯時盧鴻草堂圗而自書其首書丰度意¶
趣有神遊八極氣象(雲煙過眼録下同)¶
¶
　　林思心　盧鴻草堂圗十志詩羃翠庭歌林思心書¶
¶
　　孫琰　盧鴻草堂圗十志詩倒景臺歌孫琰書¶
¶
<pb:KR3h0070_WYG_304-27a>¶
　　石昭問　盧鴻草堂圗十志詩桃烟庭歌石昭問書¶
¶
　　胡份　盧鴻草堂圗十志詩其六胡份書¶
¶
　　任誼　字才仲洛陽人官澧州通判小字隸書古勁學¶
中郎(畫繼)¶
¶
　　劉松老　字榮祖書學米元章(以下俱見畫繼)¶
¶
　　王逸民　永康導江人學山谷草書¶
¶
　　高燾　字公垂沔州人篆隸飛白皆造妙¶
¶
　　王持　字正叔長安人顔魯公鹿脯帖後有題跋妙於¶
<pb:KR3h0070_WYG_304-27b>¶
筆法¶
¶
　　李覺　字民先京師人能書嘗為眀節皇后閤掌牋¶
¶
　　吳元瑜　書學薛稷(鐵圍山叢譚)¶
¶
　　王希　全州湘山㙮石龜記王希書(以下俱見前石刻)¶
¶
　　廖正一　新城普向院多寳佛㙮記廖正一書¶
¶
　　蘇定武　柳柳州曹溪大鍳禪師碑蘇定武書¶
¶
　　宋傅　真武經元符二年宋傅書¶
¶
　　周沔　金陵雜咏黄履詩周沔書¶
¶
<pb:KR3h0070_WYG_304-28a>¶
　　劉元成　王巖叟撰韓魏公祠堂記劉元成書¶
¶
　　孫道　初賜崇寧禪寺碑孫道書¶
¶
　　王道　竹林寺羅漢洞記王道書¶
¶
　　王古　茅山崇禧觀碑銘王古書¶
¶
　　趙岍　移建本命殿碑趙岍文并書¶
¶
　　宋復　唐圓測法師㙮銘宋復撰并書¶
¶
　　范致冲　孔子祠有范致冲題名¶
¶
　　錢伯言　天書觀有錢伯言題名¶
<pb:KR3h0070_WYG_304-28b>¶
¶
¶
¶
¶
¶
¶
¶
¶
　　六藝之一録卷三百四十六¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:43.807324
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 136
<pb:KR3h0070_WYG_136-1a>¶
　　欽定四庫全書¶
¶
　　六藝之一錄卷一百三十七　　錢唐倪濤撰¶
¶
　　法帖論述七¶
¶
　　絳帖平三　光¶
¶
　　晉太尉庾元亮書¶
¶
　　亮白奉告書箱先為媞子作輒先以奉之研今¶
作之支髪枕今作無作摸若有可權付之亮再¶
拜¶
¶
<pb:KR3h0070_WYG_136-1b>¶
　　媞音氏又音啼江淮呼母為媞此當是以名小兒耳王¶
僧虔云庾征西少時與右軍齊名右軍後進庾猶不忿¶
在荆州與都下人書云小兒賤家雞皆學逸少書須吾¶
下當比之觀此帖誠去右軍逺矣亮字元規誤題曰元¶
亮¶
¶
　　晉車騎将軍庾翼書¶
¶
　　故吏從事中郎庾翼參軍事劉遐死罪白昨所¶
啓龎遺孟[莫-大+羽]所請求述上事事須檢校諮論光¶
<pb:KR3h0070_WYG_136-2a>¶
駕當出請不從詣錄事中郎共詳處别白謹啓¶
翼遐死罪死罪¶
¶
　　已向季春感慕兼傷情不自任奈何奈何温和¶
足下何如吾哀勞何賴愛䕶時不足下頃氣力¶
孰若别時¶
¶
　　庾翼亮之弟嘗為陶侃府從事中郎晉有兩劉遐其一¶
太寧二年以平王敦功封泉陵公其一南岳魏夫人之¶
息此泉陵也黄云此啓當是與侃二庾皆以能書名此¶
<pb:KR3h0070_WYG_136-2b>¶
不能佳¶
¶
　　第二帖贋作¶
¶
　　晉太守沈嘉長書¶
¶
　　十二月十三日嘉頓首頓首嵗有感懐深寒切¶
想各平安僕勞弊遣不具沈嘉頓首頓首¶
¶
　　述書賦云長茂草勢既挺而疎慕王不及(右軍)獨㫁所如¶
由鷙鳥擊而失中因蹭蹬於古墟此帖贋可知嘉字長¶
茂題作嘉長亦非¶
¶
<pb:KR3h0070_WYG_136-3a>¶
　　晉侍郎杜預書¶
¶
　　十一月十四日預頓首嵗忽已終别乆益兼其¶
勞道逺書問又簡間得來况知消息申省次若¶
言面¶
¶
　　親故數移轉想祖父自具云也祖父如足下來¶
言小大云具絶女親親也有信數附書信以慰¶
吾心也¶
¶
　　杜征南第一帖筆畫稍佳而措辭非古黄云或是江左¶
<pb:KR3h0070_WYG_136-3b>¶
人書第二親故帖大體與皇象第二帖崔子玉帖同語¶
亦似崔帖皆僞也¶
¶
　　晉王循書¶
¶
　　七月二十四日循詹頓首秋月感思深得近示¶
為慰餘熱比復可不僕疾患故爾不平復頓勿¶
力書不宣王循詹頓首¶
¶
　　米云王循馬攸王劭劉瓌之劉穆之王廞張翼陸雲山¶
濤卞壼謝發羊欣與漢章一手僞帖¶
¶
<pb:KR3h0070_WYG_136-4a>¶
　　晉劉超書¶
¶
　　超死罪白如命皆令有本末保任然後受隨宜¶
分處謹白¶
¶
　　此帖與庾翼第二帖同一手偽書按超為人忠清慎書¶
跡與元帝相類乃絶不與人交書述書賦云元帝之運¶
筆可觀世踰之呈規仰似世踰超字也此帖與元帝大¶
别其偽可知¶
¶
　　晉散騎常侍謝璠伯書¶
¶
<pb:KR3h0070_WYG_136-4b>¶
　　此計江東精兵不可卒得唯當善養見者而事¶
慮日多如比來憂懼實已萬端¶
¶
　　江東謂吳中也項羽所謂江東父老者也此似右軍論¶
時事帖書亦甚似但已經唐臨失其精妙處爾¶
¶
　　晉謝莊書¶
¶
　　弟昨還方承一日忽患悶當時乃爾大惡殊不¶
易追企恒想諸治昨來已漸勝眠食復云何頃¶
日寒重春節至㞐患者無不増動今作何治眼¶
<pb:KR3h0070_WYG_136-5a>¶
風不異耳指遣承問謝莊白呈左僕射¶
¶
　　謝憲子書全倣子敬風氣殊佳案史荘素多疾與大司¶
馬江夏王義恭牋自陳兩脇癖疢眼患五月來便不復¶
得夜坐此云眼風不異耳當是此時書也爾時蕭思話¶
為左僕射愛才好士人多歸之此帖當是與蕭啓荘宋¶
人誤題為晉¶
¶
　　晉劉瓌書¶
¶
　　瓌之頓首頓首朱陽逺感閏知有患耿耿知以¶
<pb:KR3h0070_WYG_136-5b>¶
自屈恨不相見力及不比望瓌之¶
¶
　　劉瓌之善八分大令既不肯書太極殿謝安遂令瓌之¶
以八分題之此偽帖也黄云與王廙二十四日帖無異¶
題欠之字¶
¶
　　晉黄門侍郎王徽之書¶
¶
　　得信承嫂疾不減憂灼寧復可言吾便欲徃恐¶
不見汝等湖水泛漲不可渡遂復隔絶不然尋¶
已徃彼故遣疏知吾逺懐不具徽之等告¶
¶
<pb:KR3h0070_WYG_136-6a>¶
　　王右軍七男見十七帖凝之操之徽之渙之獻之並有¶
書蹟傳世下二子元之肅之書跡不傳黄云集帖者不¶
惟失諸子之序而誤以坦之參其中意謂坦之亦右軍¶
子也殊不知坦之王述子乃太原族右軍乃琅邪族耳¶
按史右軍嘗謂其諸子曰吾不減懐祖而位遇懸邈當¶
是汝輩不及坦之故耶¶
¶
　　右軍家山隂湖水泛漲謂鏡湖也¶
¶
　　王坦之書¶
¶
<pb:KR3h0070_WYG_136-6b>¶
　　坦之惶恐言不知巳與謝郎論坦之事未其意¶
良未了者今當詣公自陳願告之坦之惶恐言¶
¶
　　此帖中言謝郎似指謝安安為僕射時坦之為北中郎¶
将徐兖二州刺史觀其稱公非與尚書令王彪之即㑹¶
稽王道子也何以知下云惶恐言乃與所尊者啓耳筆¶
差不凡工夫少¶
¶
　　晉王渙之書¶
¶
　　渙之等白不審二嫂常患復何如馳情倫直等¶
<pb:KR3h0070_WYG_136-7a>¶
平安計嫂倫奴已應在道企遲適東五日動静¶
最差速姑如復小勝兾遂和耳猶不寧餘上下¶
故常患反側此悉佳渙之等白¶
¶
　　渙之此帖或是大令書倫直皆王氏女子大令屢言之¶
姑如復小勝王右軍妹適曹者所謂曹妹也餘上下故¶
常患姑上下三字頗難辨¶
¶
　　晉王操之書¶
¶
　　操之等近得識婢書慰意知年光數問可不不¶
<pb:KR3h0070_WYG_136-7b>¶
得姜順消息懸心操之頓首¶
¶
　　此帖當是好事者集大令帖中字為之操婢姜順消息¶
等字皆同但熟觀大令帖方知其為集字也祕閣續帖¶
中操之自别有草蹟帖與此大懸足了此為偽草近字¶
欠末後一筆故諸家釋為上¶
¶
　　晉王凝之書¶
¶
　　八月二十九日告庾氏女明便授衣感逝悲歎¶
念増逺思得郗中書書說汝勉難安隠深慰懸¶
<pb:KR3h0070_WYG_136-8a>¶
心漸冷産後何似宜佳消息吾並更不佳憂之¶
遣不次凝之等書¶
¶
　　案史郗愔嘗為中書侍郎又為臨海太守與姊夫王羲¶
之髙士許詢並有邁世之風愔蓋凝之舅也所稱郗中¶
書即愔也庾氏女似是凝之或徽之女女子已嫁從其¶
夫姓猶陶淵明所謂程氏妹也但不曉古人父與女書¶
而稱名祕閣續帖有徽之與女帖末云徽之等告亦不¶
可曉然謝安與其猶子書乃云父告何也予意已行之¶
<pb:KR3h0070_WYG_136-8b>¶
女古人以客禮待之故稱名勉産也今俗間謂之分免¶
漢書許后傳今皇后當免身大令阮新婦勉身得雄亦¶
如此¶
¶
　　右逸少四子黄云皆得家範而體各不同是善學逸少¶
者顔延年對宋文帝論其諸子自謂竣得臣筆測得臣¶
文㚟得臣義躍得臣酒書亦猶是也僕今以擬王氏諸¶
子則逸少之書凝之得其韵操之得其體徽之得其勢¶
渙之得其貌獻之得其源予觀世無真跡乆矣未易作¶
<pb:KR3h0070_WYG_136-9a>¶
許平也¶
¶
　　晉海陵恭侯王邃書¶
¶
　　寒佳不張丞婚事云何是良對足不可時令知¶
女決也王邃白¶
¶
　　邃書亦不落流俗可喜¶
¶
　　晉征西司馬索靖書¶
¶
　　七月二十六日具書靖白雖數相問不解勞倦¶
信至得書喜知棄云宅及計來東言展有期索¶
<pb:KR3h0070_WYG_136-9b>¶
靖白¶
¶
　　索靖帖字皆作古體山谷云此字筆端意長誠不可及¶
長沙古帖中有急就章數十字劣於此帖黄云靖七月¶
二十六日帖本七紙晉平南王廙每寶玩之値永嘉之¶
亂乃四疊綴衣中以度江唐蒲州桑泉令豆盧器得之¶
疊跡猶存今所錄惟一紙耳摹傳失真無復意象予觀¶
信至得書喜知弃云宅及計來東者云云山也漢書泰¶
山郡蒙隂縣有云云亭所謂禪云云者也弃云宅者猶¶
<pb:KR3h0070_WYG_136-10a>¶
杜詩所謂春宅弃汝去也計者上計吏也來東者猶詩¶
所謂我來自東也按史靖嘗為魯相豈有故人未仕者¶
在云云耶此數語人多不曉喜知弃三字又訛當以理¶
㑹劉禹錫嘉話云歐陽詢見索靖所書碑駐馬觀之良¶
乆而去行數百歩復還下馬立觀之疲倦即坐因宿其¶
旁三日而後啟行欣然若有所得¶
¶
　　晉侍中劉穆之書¶
¶
　　亦知足下家弊耳倉卒無禄官推遷不得不相¶
<pb:KR3h0070_WYG_136-10b>¶
用事已御出寧復吾所得迴復足下且當就之¶
公還當思更律昏申師情事也劉穆之白¶
¶
　　劉穆之雖晉人實劉裕之敬翔耳穆之與朱齡石嘗於¶
武帝坐答書自旦至日中穆之得百函齡石得八十函¶
而穆之應對無廢足見其敏此帖偽¶
¶
　　晉車騎将軍紀瞻書¶
¶
　　瞻白昨信來(闕)　　今蓋(闕)又貧家無以将意¶
今粉二斗少香所謂物微意全者也力書不多¶
<pb:KR3h0070_WYG_136-11a>¶
紀瞻頓首¶
¶
　　黄云觀物微意全等語不待見書知其偽予謂瞻晉名¶
儒必不作此帖官終驃騎将軍亦非車騎也凢偽帖不¶
可解者皆不合草法¶
¶
　　晉太守張翼書¶
¶
　　王僧虔評書云王右軍自書表上晉穆帝帝令翼别冩¶
題後答之右軍當時不别乆後方悟乃云小人幾欲亂¶
真此帖偽作可見¶
¶
<pb:KR3h0070_WYG_136-11b>¶
　　晉陸雲書¶
¶
　　三月十六日雲白春節餘不適得示知足下平¶
安為思面示知何由如信數之及卿既清邃可¶
之經髙言人歎之當令征南取之也¶
¶
　　陸雲帖與紀瞻帖同一手偽作¶
¶
　　晉中書令王恬書¶
¶
　　得示知足下問吾故不差殊劣劣力不具王恬¶
書¶
¶
<pb:KR3h0070_WYG_136-12a>¶
　　豫(闕)丞相導第二子書兩行極佳竇蒙云恬洽皆不見¶
真跡不知官帖何從而有二人書也¶
¶
　　晉太守山濤書¶
¶
　　侍中尚書僕射奉車都尉新沓伯臣濤言臣近¶
啓崔諒史曜陳淮可補吏部郎詔書可爾此三¶
人皆衆論所稱諒尤質止少華可似敦教雖大¶
化未可倉卒風尚所勸為益者多臣以為宜先¶
用諒謹隨事以聞也¶
¶
<pb:KR3h0070_WYG_136-12b>¶
　　七賢帖中有山濤書已是李懐琳偽作此帖亦偽黄云¶
恐是冩當時語耳亦非也濤為奉車都尉時未為侍中¶
後為冀州轉北中郎将鎮鄴乃入為侍中遷尚書此見¶
其妄且濤為侍中奉車都尉時銓選非所典掌不應擬¶
此三人為郎以此見好事者假託山公啓事之名而為¶
之¶
¶
　　絳帖平四　　天¶
¶
　　晉侍中卞壺書¶
¶
<pb:KR3h0070_WYG_136-13a>¶
　　足下佳不朝北中郎上獲諸誠文墨至便在舍¶
事許改愛子紙下物知此草勿令一人見也吾¶
今勅書事令不發亟付卿發發便密令人房之¶
卞壺白¶
¶
　　壼誤題作壺發便密令房之房防古通用¶
¶
　　晉謝發書¶
¶
　　晉安素自强壯且年時尚可當延遐期豈謂奄¶
至於此自畢逺境二三惋愕不能巳巳未欲㫖¶
<pb:KR3h0070_WYG_136-13b>¶
問悲酸悒悒想不乆可得還耳執筆惻感¶
¶
　　晉安如陶詩殷晉安之類以上二帖語雖古而書非晉¶
置晉安郡今福州梁簡文所封¶
¶
　　宋特進王曇書¶
¶
　　昨復散差可然不過佳諸示所宜如更増劇恐¶
難為力耳未能令遣俗有餘念故耳王曇首和¶
南¶
¶
　　王曇書名昭然有一首字而王著違之劉亦不覺其非¶
<pb:KR3h0070_WYG_136-14a>¶
釋為答也曇首事宋文帝以太子詹事侍中卒年三十¶
七當時稱王詹事未嘗為特進也¶
¶
　　宋中散大夫羊欣書¶
¶
　　三月六日欣頓首暮春感摧切割不能自勝當¶
奈何奈何得去六日告深慰足下復何如脚中¶
日勝也吾日弊難復令自顧憂歎情想轉積執¶
筆増惋足下保愛書欲何言羊欣頓首¶
¶
　　羊敬元年十二時王子敬甚知愛之夏月著新絹裙晝¶
<pb:KR3h0070_WYG_136-14b>¶
寢子敬見之書裙數幅而去欣書本工因此彌善王僧¶
虔評書云欣書見重一時親受子敬行書尤善正乃不¶
稱名袁昂評書云欣書似婢作夫人舉止羞澁終不似¶
真蓋謂不盡力於正書也而史稱其善隸書何耶欣自¶
有筆精帖傳于世此帖偽作謝發云執筆惻感此云執¶
筆増惋字雖大小真行不同觀其筆勢乃一人所作耳¶
宋太常卿孔琳書¶
¶
　　日月深酷撫膺崩叫心肝分膾尋繹懊憹觸感¶
<pb:KR3h0070_WYG_136-15a>¶
隕絶孤思悒悒自郡地窮當奈何不孝奈何念¶
痛悼難勝得去月二示知君所患故爾不差甚¶
有憂悒熱甚比復何似想已轉佳眠食極勝也¶
善将治之孤子兹疾患歎具恨恨脚中轉劇近¶
服散未覺益惙頓何賴扶力迷甚不次孤子孔¶
琳奈何頓首¶
¶
　　孔琳之字彦林題欠之字㑹稽人宋太常善草隸此帖¶
縱逸亦可喜竇臮述書賦亦稱其𦂳速也大扺右軍以¶
<pb:KR3h0070_WYG_136-15b>¶
前書法真自真行自行章自章草自草王子敬年十五¶
六時啓其父乃於行草之間别剏新體故當時傾慕羊¶
薄謝孔之徒一時争效而正行之體壊矣蓋行草為書¶
不惟便於揮運而不工於字但能行筆者便可為之知¶
古之士不貴也自唐及今書札之壊實由於此蓋縱逸¶
甚易收歛甚難人心易流宜其書之不古甚者反以學¶
古為拘良可歎也今欲觀古人正行蘭亭叙玉潤帖之¶
類是已學者當知之黄云此帖恨恨等十二字偏小蓋¶
<pb:KR3h0070_WYG_136-16a>¶
行間側注摹帖者妄以入行耳當依本為勝予按王僧¶
虔伎錄載漢魏樂府歌辭皆有側注也自地之間一字¶
不可曉諸家作郡未是示君間作知字雖失猶有理歎¶
具或作歎歎迷下一字不可曉恐是書字欠一筆服散¶
黄作明散恐是摹失¶
¶
　　齊侍中王僧虔書¶
¶
　　臣僧虔啓南臺御史謝憲乃堪驅使臣門義舊¶
粗是所悉統内新故雜米數十萬斛實須督切¶
<pb:KR3h0070_WYG_136-16b>¶
憲今請假在此臣欲折以統攝庶得速辨其頻¶
經督運已有前效謹以啓聞伏願聽許謹啓¶
¶
　　王簡穆琅邪人書名齊代此帖雖佳亦應失真簡穆自¶
謂正書第一今觀其位置未為盡善蓋自子敬以後楷¶
法不古宋齊人喜效子敬行草故於正書不甚用工也¶
然簡穆特善評書言必稽古未嘗以己意定髙下又與¶
齊髙帝較書之優劣其言不讓亦猶子敬自稱過父當¶
時人自重書名如此¶
¶
<pb:KR3h0070_WYG_136-17a>¶
　　隋僧智果書¶
¶
　　梁武帝評書從漢末至梁有三十四人王僧虔¶
書如揚州王謝家子弟縱復不端正奕奕皆有¶
一種風氣王子敬書如河朔少年皆充恱舉體¶
沓拖而不可耐羊欣書似婢作夫人不堪位置¶
而舉止羞澁終不似真阮研書如貴胄失品次¶
不復排突英賢王儀同書如晉安帝非不處尊¶
位而都無神明殷均書如髙麗人抗浪乃有意¶
<pb:KR3h0070_WYG_136-17b>¶
氣而姿顔自足精味徐淮南書如南崗士夫徒¶
尚風軌然不寒乞陶隠居書如吳興小兒未成¶
長而骨體峭快吳拖書如新亭傖父一徃似揚¶
州人共語語便態出栁産書如深山道士見人¶
便欲退縮曹喜書如經綸道士言不可絶王右¶
軍書字勢雄强如龍跳天門虎臥鳳閣故厯代¶
寶之永以為訓蔡邕書骨氣洞達爽爽如有神¶
力程曠平書如鴻鵠弄翅頡頏布置初雲之見¶
<pb:KR3h0070_WYG_136-18a>¶
白日蕭思話書如舞女低腰仙人嘯樹李鎮¶
東書如芙蓉之出水文彩如鏤金桓元書如快¶
馬入陣隨人屈曲豈須文譜范懐約真書有分¶
草書無功故知簡牘非易皇象書如韵音繞梁¶
孤鶴獨舞孔琳之書如散花空中流徽自得李¶
巖之書如鏤金素月屈玉自照薄紹之書如龍¶
遊在霄繾綣可愛秦獄吏程邈善大篆得罪始¶
皇雲陽獄増減篆體志其名名其書曰隸也扶¶
<pb:KR3h0070_WYG_136-18b>¶
風曹喜後漢人不知其官善篆及隸篆等少異¶
李斯見重一時耶鍾司徒書字有十二種意外¶
巧妙絶倫多奇崔子玉書如危峰阻日孤松單¶
枝邯鄲淳書應規入矩方圓乃成師宜官書如¶
鵬翔未息翩翩而自逝梁鵠書如龍威虎震劒¶
拔弩張張伯英書如武帝愛道慿虚欲仙衛恒¶
書如挿花舞女援鏡笑春索靖書如飄風忽舉¶
鷙鳥乍飛鍾繇書如雲鶴遊天羣鴻戯海行間¶
<pb:KR3h0070_WYG_136-19a>¶
茂密實亦難過耶¶
¶
　　按梁武論鍾繇書有十二意均間平直疎密損益之類¶
至唐人傳其法解釋尤詳此云鍾司徒書有十二種意¶
外巧妙絶倫多奇未知是前十二意不然則傳流之差¶
以元常為司徒或司徒又自有十二種意外巧妙過其¶
父耶¶
¶
　　書評乃梁武帝命袁昂作非武帝評也事見法書要錄¶
據此帖有三十人而兩曹喜法書要錄云袁崧書如深¶
<pb:KR3h0070_WYG_136-19b>¶
山道士見人便欲退縮蕭子雲書如經綸道人言不可¶
絶以此知智果誤以袁崧為栁産子雲為曹喜也然兩¶
書所載人名數各不同¶
¶
　　王僧虔　　王子敬　羊欣　　　阮咸¶
¶
　　王儀同　　殷均　　徐淮南　　陶隠居¶
¶
　　吳拖　　　栁産　　曹喜　　　王右軍¶
¶
　　蔡邕　　　程曠平　蕭思話　　李鎮東¶
¶
　　桓元　　　范懐約　皇象　　　孔琳之¶
¶
<pb:KR3h0070_WYG_136-20a>¶
　　李嚴之　　薄紹之　　程邈　　　扶風(曹喜)¶
¶
　　鍾司徒　　崔子玉　　邯鄲淳　　師宜官¶
¶
　　梁鵠　　　張伯英　　衛恒　　　索靖¶
¶
　　鍾繇¶
¶
　　右三十三人官帖¶
¶
　　王僧虔　　王子敬　　羊欣　　　阮研¶
¶
　　王儀同　　殷均　　　徐淮南　　陶隠居¶
¶
　　吳拖　　　袁崧　　　蕭子雲　　崔子玉¶
¶
<pb:KR3h0070_WYG_136-20b>¶
　　師宜官　　韋誕　　蔡邕　　　鍾司徒¶
¶
　　張伯英　　索靖　　梁鵠　　　皇象¶
¶
　　衛恒　　　孟光禄　李斯　　　鍾繇¶
¶
　　逸少　　　蕭思話　薄紹之¶
¶
　　右二十七人法書要錄¶
¶
　　其它尚多牴牾世無善本可較案智果智永同是右軍¶
弟子果得右軍骨永得右軍肉皆以能書名永書固為¶
妙絶果書如此未為髙古也黄云此字局束天然少疑¶
<pb:KR3h0070_WYG_136-21a>¶
非智果按梁武帝藏鍾張二王書至多嘗使虞龢陶隱¶
居輩訂證不獨袁昂也¶
¶
　　隋朝法帖¶
¶
　　皇帝敬問婺州雙林寺慧則法師朕尊崇聖教¶
重興三寶欲使一切生靈咸蒙福力法師捨離¶
塵俗投志法門專心講誦宣揚妙典精誠如此¶
深副朕懐既利益羣生當不辭勞也猶寒道體¶
如宜令遣使人指宣徃意¶
¶
<pb:KR3h0070_WYG_136-21b>¶
　　隋朝帖當是吏筆薄有吏氣予嘗見唐吏筆亦如此¶
宋儋書¶
¶
　　自一接拜情同弟兄沈吟緬懐固非小子之所¶
勤及也榮質前謝恐乖昔賢共弊之道晦事勿¶
語且絶詩人匪報之實遲徊循軀偭俛未已殆¶
将有辰矣足下多可不恠髙情内含如筠斯清¶
比蕙又暢儋不以感氣厚而修詐自廣不以撫¶
已多而私頌作德未致力謝馳懐宣書何陳萬¶
<pb:KR3h0070_WYG_136-22a>¶
一也悚息今秋盡野外草木變衰長郊蕭條風¶
物凄𦂳清都乆客莫復相親足下退食公庭睡¶
罷私室櫛沐晞景収視解聽豈念歳華不待厭¶
倦為旅之士哉頃者釀玉初令絃絲正調竟欲¶
左擕鄭君幽指藥妙右對董叟髙談道微情酣¶
世忘浩元塵粃思足下能順試實其事為如何¶
哉時聞真聲逈聞笙鶴此復異於人境耳或以¶
息宴可以嘯歌乆不間然期今日之事也倚候¶
<pb:KR3h0070_WYG_136-22b>¶
騎氣自豫光臨幸甚謹馳疏不得一一宋儋白¶
¶
　　案竇臮述書賦云宋儋李璆擅美中州李師王而意淺¶
宋效鍾而體流注云儋字藏諸廣平人髙尚不仕書作¶
鍾體而側戾放縱黄氏深不取其書以為但作側戾殊¶
失天勢東坡山谷殊不喜其文乃云其人不解此狡獪¶
書便不足觀前輩之去取不同如此然而譬之查黎橘¶
柚終不可弃也¶
¶
　　六藝之一録卷一百三十七¶
¶

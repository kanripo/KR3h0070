# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:46.628277
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 317
<pb:KR3h0070_WYG_317-1a>¶
　　欽定四庫全書¶
¶
　　六藝之一録卷三百五十九　　錢唐倪濤撰¶
¶
　　歴朝書譜¶
¶
　　元¶
¶
　　楊維禎¶
¶
　　楊維禎字亷夫號鐵崖㑹稽人擢進士第署天台尹¶
陞江西儒學提舉避地富春山徙錢唐張自誠累招¶
之不至行草書雖未合格然自清勁可喜(劉璋書畫史)¶
<pb:KR3h0070_WYG_317-1b>¶
鐵崖不以書名而矯傑横發稱其為人(懐麓堂集)¶
¶
　　楊鐵崖遺墨¶
¶
　　大将班師三軍奏凱破斧缺斨倒載而歸此書或似¶
之清癡筆翰好竒宜其珍重若予之淺陋則未能學¶
也(匏翁家藏集)¶
¶
　　楊鐵崖書眞境菴疏¶
¶
　　浙西儒學提舉楊先生亷夫元季寓於吳中多往來¶
僧廬道院此眞境菴疏之所由作也菴在上海縣東¶
<pb:KR3h0070_WYG_317-2a>¶
北二十里其曰募縁天隱子者唐司馬承禎字子㣲¶
乃道家者流而先生之書之者大扺古人作疏率多¶
借重如是(寓意編)¶
¶
　　楊鐵崖書棠城曲¶
¶
　　楊鐵崖竒人也不遇其時不償其志遂竒其歌辭并竒¶
其蹤跡此曲之因則蹤跡與歌辭竒甚矣聊以舒其¶
懐抱不平之氣然天壤間無此事則已有之而非此¶
等人為之誰更為之者或謂其為此以擬芙蓉城文¶
<pb:KR3h0070_WYG_317-2b>¶
人結習耳然千古騷客亦嘗為之以自廣乃胸無是¶
塊磊所欲舒者何物如有之則天上人間無往不實¶
何獨仙境一仙官足以為道人重况靳予之哉字亦¶
竒為書此天啟丙寅五月後(墨林快事)¶
¶
　　倪瓚¶
¶
　　倪瓚字元鎭無錫人也强學好修性雅潔所居有閣¶
名清閟喬木修篁蔚然深秀故自號雲林雅趣吟興¶
每發揮於縑素間蒼勁妍潤尤得清致晩益務恬退¶
<pb:KR3h0070_WYG_317-3a>¶
黄冠野服浮遊湖山間(周南老雲林先生墓誌銘)¶
¶
　　倪瓚書從隸入輙在鍾繇薦季直表中奪舍投胎古¶
而媚宻而疎(徐渭文長集)¶
¶
　　雲林書師大令無一㸃俗塵(何良俊四友齋叢説)¶
¶
　　倪元鎭書學楊義和黄素黄庭(六研齋筆記)¶
¶
　　倪雲林二帖¶
¶
　　倪先生人品髙軼風神𤣥朗故其翰札語言奕奕有¶
晉宋人風氣雅慎交遊有所投贈莫非名流勝士右¶
<pb:KR3h0070_WYG_317-3b>¶
二帖一與慎獨有道一與寓齋先生慎獨為陳植叔¶
方寓齋為袁泰仲長皆呉人陳之父曰寧極先生名¶
深字子㣲袁之父曰静春先生名易字通甫二父皆¶
先宋遺老抱淵宏之才髙不仕之節故二公淵源之¶
學皆巋然為呉中師表特與倪公相善倪遊呉中多¶
於二陳氏及周正道家二陳其一為陳惟寅汝秩其¶
一即慎獨也慎獨之孫紹先嘗仕為王府教授袁之¶
孫某嘗仕為都察院檢校三十年前猶存余雅不及¶
<pb:KR3h0070_WYG_317-4a>¶
識然聞其人皆有前軰典刑今其子孫零廢理言遺¶
事往往散落人皆得而寳之此則吾友黄郡博(應龍)所¶
藏間徴予題為疏其略如此(甫田集)¶
¶
　　王蒙¶
¶
　　王蒙字叔明號黄鶴山樵呉興人趙文敏公之甥强¶
記力學作詩文書畫盡有家法(玉山草堂雅集)¶
¶
　　王叔明溪南醉歸詩¶
¶
　　此元人王蒙所書溪南醉歸詩而吾里李氏所藏也¶
<pb:KR3h0070_WYG_317-4b>¶
蒙字叔明自號黄鶴山人為趙文敏公外孫𤣥度𤣥¶
實則張氏為宜興人兄弟並尚文雅一時士大夫多¶
與之交故蒙書此遺之蒙以畫名今讀其詩甚流麗¶
而其書頗似其舅可藏而玩也吳寛題曰人嘗見黄¶
鶴山人畫皆稱再世王維山人之學書間見此紙尤¶
為悚人當不在趙魏公下魏公信居不有之譽而山¶
人亦盡曷有之羙矣後學沈周跋(珊瑚網)¶
¶
　　吳鎭¶
¶
<pb:KR3h0070_WYG_317-5a>¶
　　吳鎭字仲圭號梅花道人嘉興魏塘人善書畫為人¶
抗簡孤潔髙自摽表(孫作蒼螺集)¶
¶
　　仲圭草學𧦬光(書史㑹要)¶
¶
　　梅道人書作藏眞筆法古雅有餘(六研齋二筆)¶
¶
　　黄公望¶
¶
　　黄公望字子乆後更名堅號一峯又號大癡道人常¶
熟人徙富春(式古堂書畫彚考)¶
¶
　　黄子乆書世説新語¶
¶
<pb:KR3h0070_WYG_317-5b>¶
　　黄子乆好作小楷圓熟中饒古意别有一種韻度葢¶
自趙文敏公而下指不多屈定左俞和倪瓚以上今¶
觀所書世説新語如飛鳥依人翩翩可喜眞賞者當¶
亟購也(書畫舫)¶
¶
　　顧徳輝¶
¶
　　顧徳輝字仲瑛别名阿瑛崑山人舉茂材署㑹稽教¶
諭力辭不就隱嘉興之合溪自稱金粟道人至元之¶
季子元臣為水軍副都萬戸仲瑛封武略将軍飛騎¶
<pb:KR3h0070_WYG_317-6a>¶
尉錢唐男(静志居詩話)¶
¶
　　金粟道人顧君墓誌銘至正戊戌顧阿瑛自製并書¶
(朱珪名蹟録)¶
¶
　　金粟手筆未得多見行楷楚楚奄有洛神畫贊風範¶
(六研齋二筆)¶
¶
　　王逢¶
¶
　　王逢字原吉江隂人避亂於淞之清龍江復徙上海¶
之烏涇築草堂以居自號最閑園丁張氏據吳大府¶
<pb:KR3h0070_WYG_317-6b>¶
交辟堅卧不就(静志居詩話)¶
¶
　　原吉才氣俊爽其屬辭於詩尤長作行草初非經意¶
大率具書家風範(書史㑹要)¶
¶
　　李祈¶
¶
　　李祈字一初號希蘧又號危行翁茶陵人李齊榜進¶
士為江浙儒學副提舉楷法精甚大書行草亦遒逸¶
含古意(懐麓堂集)¶
¶
　　李希蘧眞蹟¶
¶
<pb:KR3h0070_WYG_317-7a>¶
　　右希蘧府君題朱澤民山水圖眞蹟長句有名及字¶
印各一而無畫崑山許翀鴻髙所藏鉅卷皆元諸人¶
詩翰此其一也原博呉先生見而説之曰此在子卷¶
不過三十之一無之不為闕在其子孫則千金之寳¶
也子何惜三十之一以為千金之饋乎他日以諾告¶
且曰為我作海月菴記即可致矣記成而詩果至又¶
數日陸先生亷伯以澤民畫一軸為贈上有空楮取¶
是詩較之不爽分寸即裱於其上覩者不能辨其為¶
<pb:KR3h0070_WYG_317-7b>¶
二物也嗚呼干将鏌鎁千載離合世間此事似亦有¶
鬼神之力雖府君有靈不能不為之憮然况為之子¶
孫者乎軸頗舊不復装飾所以存故實彰竒異使來¶
世益愛䕶永不散失而二先生各題其傍以識其所¶
從得云(懐麓堂集)¶
¶
　　李位¶
¶
　　李位祁子李東陽書雲陽集後云希蘧府君詩文集¶
十卷家有舊本題云男位編集字畫瘦勁有家法(懐麓¶
<pb:KR3h0070_WYG_317-8a>¶
堂集)¶
¶
　　呉毅¶
¶
　　呉毅富春人鐵厓門人以詞翰名家(甫田集)¶
¶
　　沈右¶
¶
　　沈右字仲説號寓齋故呉中富家其文學行誼皆有¶
足重而出處之蹟不少概見書法最精(甫田集)¶
¶
　　朱珪¶
¶
　　朱珪字伯盛呉人工古篆籀精於六書之義(鐵網珊瑚)¶
<pb:KR3h0070_WYG_317-8b>¶
珪從呉叡授書法凡三代金石靡不極意規倣(蘇州志)¶
¶
　　褚奐¶
¶
　　禇奐字士文錢塘人篆隸專學呉睿惜其不能以古¶
人為師伎遂止於此耳(書史㑹要)　崑山重修學宫碑褚¶
奐書并篆額¶
¶
　　周伯琦¶
¶
　　周伯琦字伯溫饒州人以䕃授南海縣主簿三轉為¶
翰林修撰帝以伯琦工書法命篆宣文閣寳仍題扁¶
<pb:KR3h0070_WYG_317-9a>¶
宣文及摹王羲之蘭亭序智永所書千字文刻石閣¶
中招諭平江張士誠拜江浙行省左丞留平江者十¶
餘年伯琦博學工文章而尤以篆隸眞草擅名當時¶
嘗著六書正訛説文字原二書(元史)¶
¶
　　至正間初改奎章閣為宣文朝臣咸謂必命庫庫書¶
牓時周伯琦雖在舘閣精篆書未為上知庫庫日令¶
書宣文閣牓十数紙周不識其意一日有㫖庫庫書¶
閣牓辭曰臣所能者眞書不古古莫如篆周伯琦篆¶
<pb:KR3h0070_WYG_317-9b>¶
書今世無過之者上如其言召之書由是進用(天都載)¶
伯琦篆師徐鉉張有行筆結字殊有隸體正書亦善¶
(書史㑹要)¶
¶
　　伯琦古篆得文敏公遺意字頗肥而玉潤可愛(鐵網珊瑚)¶
¶
　　周伯溫書相鶴經¶
¶
　　元周伯琦書相鶴經自稱谷陽生跋云右經一卷廼¶
浮丘公授王子晋之書也崔文子學道於子晋得其¶
文藏嵩山石室中淮南王采藥得之遂傳於世又系¶
<pb:KR3h0070_WYG_317-10a>¶
一詩云江南羽化張天雨海上神交宋仲溫楷法鍾¶
繇稱獨歩草臨皇象已專門折釵未墜風前股漏屋¶
先凝雨後㾗寄語臨池諸俊彦蚓蛇馳騖莫須論(六研¶
齋二筆)¶
¶
　　周宗仁¶
¶
　　周宗仁字克復(伯琦子)官山東行省郎中篆書宗家學¶
然不逮父(續𢎞簡録)¶
¶
　　蒋冕¶
¶
<pb:KR3h0070_WYG_317-10b>¶
　　蒋冕字啟端工小篆從游周左丞伯溫之門(呉中人物志)¶
¶
　　饒介¶
¶
　　饒介字介之臨川人自翰林應奉出僉江浙亷訪司¶
事張氏入吳慕其名以為淮南行省参知政事家采¶
蓮涇上日以觴咏為事書似懐素詩似李白自號華¶
葢山樵亦曰醉翁(静志居詩話)¶
¶
　　饒介草書亦飄逸(書史㑹要)¶
¶
　　饒介書圓勁暢朗神追大令(六研齋筆記)¶
¶
<pb:KR3h0070_WYG_317-11a>¶
　　饒介之蕉池積雪卷¶
¶
　　華葢山人書若驚鴻躍鯉無窘束留滯之迹為可尚¶
已此篇非其所識烏知不為句曲哉且蕉池積雪凛¶
然清介之操當官者所宜玩心也吾友袁君文理有¶
契於此寳藏乆矣今為遂安令将行持以求題因書¶
此以歸之呉郡金問觀於玉堂之署時宣徳二年七¶
月壬寅也(式古堂書畫彚考)¶
¶
　　斯卷乃饒介之臨張伯雨書劉師魯諸作字法遒勁¶
<pb:KR3h0070_WYG_317-11b>¶
藏圓動於筆端眞可寳者也淮南憨翁蒋誼(同上)¶
¶
　　饒介之草書¶
¶
　　余嘗怪古人評書而草獨以聖名夫書而至於聖亦¶
精矣然夷攷其人皆有超世絶俗之才不得盡用於¶
世故於是焉發之昔韓文公論書至與堯舜禹湯治¶
天下並稱有以哉臨川饒公介之學問器識卓然為¶
士大夫翹楚而其嚮用於世葢所謂鷙鳥舉而風廹¶
之也書特其餘事耳然近來所書尤瓌詭逸羣可喜¶
<pb:KR3h0070_WYG_317-12a>¶
公豈欲以書擅當世哉然觀其勢殆不至於聖不止¶
也(夷白齋集)¶
¶
　　饒介之詩册¶
¶
　　饒介字介之號醉樵嘗仕張士誠能詩攻書法擅名¶
當時宋仲溫宋昌裔皆出其門此册介之手筆余得¶
之廬陵劉彦信(束里續集)¶
¶
　　饒介之草書韓桞二文¶
¶
　　韓桞文妙絶今古送孟東野序梓人傳乃其尤者元¶
<pb:KR3h0070_WYG_317-12b>¶
臨川饒介之為昜乆成書此葢有深意不特字畫之¶
妙而已介之名介仕偽呉淮南行省参政號華葢山¶
樵又號醉樵此曰華葢洞酒史兼二號而云也乆成¶
名恒讀書工詩吾郡之崑山人(寓意編)¶
¶
　　蘇大年¶
¶
　　蘇大年字昌齡號西坡眞定人居揚州工八分行書¶
(書畫史)¶
¶
　　大年元末官翰林編修避兵居呉張氏開藩特見知¶
<pb:KR3h0070_WYG_317-13a>¶
遇用為參謀稱為蘇學士(静志居詩話)¶
¶
　　俞和¶
¶
　　俞和字子中號紫芝生杭人(式古堂書畫彚考)　和冲澹安¶
恬隠居不仕能詩喜書翰早年得見趙文敏運筆之¶
法臨晋唐諸帖甚夥行草逼眞文敏好事者得其書¶
每用趙欵識倉卒莫能辨(陳敬亭杭州府志)¶
¶
　　俞和以書鳴洪武初後進猶及見之(觧縉書學傳授)¶
¶
　　俞紫芝書悟眞篇¶
¶
<pb:KR3h0070_WYG_317-13b>¶
　　張平子悟眞篇仙道指南道光子野所著不知能得¶
其㫖意否此卷為俞紫芝所書深得松雪筆意而圭¶
角稍露比之松雪正如獻之之於羲之也清癖劉君¶
深知書法試共商確之𢎞治壬戌正月廿日海虞桑¶
悦書(書畫題跋記)¶
¶
　　俞子中襍詩帖¶
¶
　　俞紫芝書筆意清婉姿態豐潤葢兼得趙松雪之神¶
魄至不能辨其眞&KR0915;可愛也使能用心於跳天門而¶
<pb:KR3h0070_WYG_317-14a>¶
卧鳳閣噫其可量也哉四明陳敬宗謹題(式古堂書畫彚考)¶
¶
　　俞子中書急就章¶
¶
　　錢唐俞和子中頗得趙魏公三昧此帖以宋經箋紙¶
用章法書急就章覺古色藹然令人不忍釋手按章¶
法自皇象索靖後惟右軍父子豹奴孫權二帖至唐¶
蕩盡黄長睿始振之然往往筆下不逮意子中獨能¶
尋考遺則於斷墨殘楮遂與仲溫並驅昔孔北海思¶
蔡中郎見虎賁貎類者輙引與同飲曰雖無老成人¶
<pb:KR3h0070_WYG_317-14b>¶
尚有典刑俞此紙覽之能不興北海之賞乎(弇州山人藁)¶
¶
　　俞紫芝四體千文(題跋已見)¶
¶
　　髙昉¶
¶
　　髙昉未詳何許人官中書右丞嘗篆江右畨君廟碑¶
額(書畫史)¶
¶
　　孔叔平¶
¶
　　孔叔平未詳何許人嘗為史官能古隸(同上)¶
¶
　　唐懐徳¶
¶
<pb:KR3h0070_WYG_317-15a>¶
　　唐懐徳字思誠婺人嘗為衢路學録精字學得虞伯¶
施法有書學指南傳世(同上)¶
¶
　　王堅¶
¶
　　王堅字學周號坦坦道人書蹟宗趙魏公(書畫史)¶
¶
　　曹本¶
¶
　　曹本未詳何許人善篆書(書畫史)¶
¶
　　趙衷¶
¶
　　趙衷字原初呉江人世本業醫能篆隸號東吳野人¶
<pb:KR3h0070_WYG_317-15b>¶
(書畫史)¶
¶
　　朱宜民¶
¶
　　朱宜民不知何許人工𨽻書(書畫史)¶
¶
　　完顔子周¶
¶
　　完顔子周未詳何許人居呉興之霅溪工篆書(書畫史)¶
¶
　　陳子翬¶
¶
　　陳子翬兼工草書(書史㑹要)　陳子翬字象賢奉化人負¶
器幹精藝文書法李邕嘗為慶元路教諭¶
¶
<pb:KR3h0070_WYG_317-16a>¶
　　張文盛¶
¶
　　張文盛字彬之秣陵人長於詩工草隸(書史㑹要)¶
¶
　　湯熒¶
¶
　　湯熒號箕山瀏陽人進士及第能篆(書史㑹要)¶
¶
　　張裔¶
¶
　　張裔字朝宗能眞草(書史㑹要)¶
¶
　　王竒¶
¶
　　王竒字文顯潞州人作草間有可取者(書史㑹要)¶
¶
<pb:KR3h0070_WYG_317-16b>¶
　　莫昌¶
¶
　　莫昌字景行武林人隸亦古拙(書史㑹要)¶
¶
　　艾斐¶
¶
　　艾斐字季成臨川人博學多才善隸書(書史㑹要)¶
¶
　　鄒偉¶
¶
　　鄒偉字元偉南昌人學藝淵博善眞草篆隸(書史㑹要)¶
¶
　　張去偏¶
¶
　　張去偏字從正餘干人有學行善眞草(書史㑹要)¶
¶
<pb:KR3h0070_WYG_317-17a>¶
　　范居中¶
¶
　　范居中字子正武林人亦工筆札(書史㑹要)¶
¶
　　鄭炳¶
¶
　　鄭炳字元炳餘姚人書蹟似晋人(書史㑹要)¶
¶
　　杜從訓¶
¶
　　杜從訓字義方鄆城人官至江隂州尹書效蘇黄(書史¶
㑹要)¶
¶
　　張伯仁¶
¶
<pb:KR3h0070_WYG_317-17b>¶
　　張伯仁字至道閩人善篆及行草(書史㑹要)¶
¶
　　汪正¶
¶
　　汪正字大雅四明人工八分書(書史㑹要)¶
¶
　　李林¶
¶
　　李林字九臯錢唐人古隸學受禪表(書史㑹要)¶
¶
　　陳謙¶
¶
　　陳謙字伯謙天台人正書師虞永興(書史㑹要)¶
¶
　　王禮¶
¶
<pb:KR3h0070_WYG_317-18a>¶
　　王禮字禮仲揚州人篆宗張謙中(書史㑹要)¶
¶
　　何仲章　　呉志行　　吕中立　　鄧學可¶
¶
　　陳宗亮　　卓習之　　朱俊卿　　徐子愚¶
¶
　　何仲章吳興人呉志行錢唐人吕中立㑹稽人鄧學¶
可維揚人陳宗亮諸暨人卓習之慶元人朱俊卿武¶
陵人徐子愚嘉禾人皆留心翰墨有聲於時(書史㑹要)¶
¶
　　陳秀民¶
¶
　　陳秀民字庻子温州人博學善書至正中為武岡城¶
<pb:KR3h0070_WYG_317-18b>¶
歩廵檢知常熟縣張氏時為參軍歴江浙行中書省¶
參知政事翰林學士(静志居詩話)¶
¶
　　李繹¶
¶
　　李繹字叔成錢唐人仕張氏以文詞翰墨名家(甫田集)¶
¶
　　宋嘉禾¶
¶
　　宋嘉禾上黨人濳心書畫(書史㑹要)¶
¶
　　内臣張仲夀¶
¶
　　張仲夀字希静號疇齋錢唐人官至翰林學士承㫖¶
<pb:KR3h0070_WYG_317-19a>¶
行草宗羲獻甚有典則亦工大字(書史㑹要)¶
¶
　　石刻¶
¶
　　尚師簡(世祖時人)　渤海郡侯歐陽公神道碑尚師簡篆額¶
¶
　　髙翿(世祖時人)　篆書道徳經碑髙翿書¶
¶
　　許復(成宗時人)　都城隍廟碑許復書¶
¶
　　沈徳新(成宗時人)　艮山土神廟碑沈徳新記并書¶
¶
　　王士𢎞　虞集方山定林寺碑王士𢎞書¶
¶
　　伊嚕布哈　黄溍重脩學記伊嚕布哈書¶
¶
<pb:KR3h0070_WYG_317-19b>¶
　　許思敬　貢奎神道碑銘許思敬篆額¶
¶
　　姚慶　天寧萬夀寺神御殿碑姚慶篆額¶
¶
　　魏必復(仁宗時人)　䕶持天開中院記魏必復撰并書¶
¶
　　亷簡　䕶持天開中院記亷簡題額¶
¶
　　髙昉(仁宗時人)　趙孟頫書番君廟碑髙昉篆額¶
¶
　　鄭東　楊希賢　瑞雲精舍記鄭東撰并書楊希賢篆¶
額¶
¶
　　劉聞大　永新龍母呉氏墓銘劉聞大書¶
¶
<pb:KR3h0070_WYG_317-20a>¶
　　劉惟一　朝元觀碑劉惟一篆書¶
¶
　　浦源　景徳寺旁石刻安扎爾室人童氏祠記浦源書¶
¶
　　繆貞　常熟致道觀虞山福地繆貞篆書李烈士碑繆¶
貞𨽻書¶
¶
　　烏蘭哈達　平徐碑烏蘭哈達奉敕書¶
¶
　　楊剛中　閭丘公祠記楊剛中篆書¶
¶
　　劉仁本　至正脩學記劉仁本撰并書¶
¶
　　范庸(順宗時人)　謁司馬溫公墓詩范庸書撰¶
¶
<pb:KR3h0070_WYG_317-20b>¶
　　趙彀(順宗時人)　謁中鎭崇徳靈應王廟詩趙彀撰并書¶
¶
　　荘文昭(順帝時人)　余闕都城隍廟碑荘文昭書¶
¶
　　王敬方　吳鐸　至正七年褒封水記王敬方書吳鐸¶
篆額¶
¶
　　葛禋(順帝時人)　大都崇國寺重建碑葛禋書¶
¶
　　歐陽光侯武略将軍宋侯墓碑歐陽光書¶
¶
　　朱桓　贈畫師朱叔重序朱桓書¶
¶
　　劉彦明　魏泰咸陽懐古詩石刻劉彦明書¶
¶
<pb:KR3h0070_WYG_317-21a>¶
　　王興祖　池州路徙建憲司分治記王興祖𨽻書¶
¶
　　陳遘　楊維禎武林弭灾記陳遘書¶
¶
　　余銓　故殷處士墓碣余銓書¶
¶
　　道士孫徳彧　馬丹陽眞人碑孫徳彧書¶
¶
　　道士李道謙　金重陽王眞人碑李道謙書¶
¶
　　道士李志宗　重修説經臺碑李志宗書¶
¶
　　道士杜道堅　希聲堂碑杜道堅書¶
¶
　　釋定(成宗時人)　香河縣坊市西道院仁公塔院記比丘僧¶
<pb:KR3h0070_WYG_317-21b>¶
定書¶
¶
　　釋法禎　崇國寺隆安選公傳戒碑釋法禎書¶
¶
　　釋福珪　天開寺碑沙門福珪撰并書(至元三年)¶
¶
　　釋正印　實際川禅師影堂逸事釋正印書¶
¶
　　釋𢎞注　天開寺碑沙門𢎞注撰并書(至正十一年)¶
¶
　　牛師厚　固安縣關侯廟扁延祐五年翰林編修官牛¶
師厚書¶
¶
　　道家¶
¶
<pb:KR3h0070_WYG_317-22a>¶
　　天師張與材¶
¶
　　張與材字國梁號薇山别號廣㣲子封留國公作大¶
字有法草書亦佳(書史㑹要)¶
¶
　　天師張嗣成¶
¶
　　張嗣成號太𤣥與材子亦善草書(書史㑹要)¶
¶
　　宗師呉全節¶
¶
　　呉全節號閒閒番陽人制授特進上卿𤣥教大宗師¶
崇文𢎞道𤣥徳廣化眞人草書亦英㧞(書史㑹要)¶
¶
<pb:KR3h0070_WYG_317-22b>¶
　　眞人丘處機¶
¶
　　丘處機字通宻號長春登州棲霞縣人詔贈長春演¶
道主教眞人行草宗黄山谷(書史㑹要)¶
¶
　　眞人薛𤣥義¶
¶
　　薛𤣥義字𤣥卿號上清外史貴溪人行書得體(書史㑹要)¶
𤣥卿為學𢎞博好古書法為詩有飄飄凌雲之風(道園¶
學古録)¶
¶
　　𤣥卿早工於詩四方傳誦風日清羙輙賦詩為行草¶
<pb:KR3h0070_WYG_317-23a>¶
書(俟菴集)¶
¶
　　道士方從義¶
¶
　　方從義字無隅號方壺貴溪人工詩文善古隸章草¶
(書史㑹要)¶
¶
　　道士祝𤣥衍¶
¶
　　祝𤣥衍號丹陽貴溪人能大字(書史㑹要)¶
¶
　　道士張雨¶
¶
　　張雨字伯雨號句曲外史(一名天雨號貞居子)錢唐人博聞多¶
<pb:KR3h0070_WYG_317-23b>¶
識善談名理作詩自成一家字畫亦清逸(書史㑹要)¶
文待詔云貞居書法先學松雪後入陶隱居稍加峻¶
厲便自名家(袁中道游居録)¶
¶
　　貞居書師李北海間學素師雖非正脈然自有一種¶
風氣(四友齋叢説)¶
¶
　　張伯雨書性極髙人言其請益趙魏公公授以李泰¶
和雲麾碑書頓進日益雄邁魏公平日學泰和得其¶
舒放雍容而伯雨獨得其神駿所以不同(六研齋三筆)¶
¶
<pb:KR3h0070_WYG_317-24a>¶
　　張外史自書雜詩卷¶
¶
　　右句曲外史與袁子英所寫詩凡五十五篇其首兩¶
章廼此老道人效余鐵崖者也如道言清齋澗阿諸¶
詩皆其道趣中流出者若奔月巵則又頑仙之横出¶
者吁道人仙去已一紀矣鐵崖之友属之何人開卷¶
愴然不勝山陽之感云至正二十有一年花朝日抱¶
遺叟楊維禎在清眞之竹洲舘書(鐵網珊瑚)¶
¶
　　貞居先生清詩妙墨飄飄然自有一種仙氣信非塵¶
<pb:KR3h0070_WYG_317-24b>¶
俗中人也此卷手書以遺余者屢經兵燹似若有神¶
物䕶持泉南陳君彦亷好古博雅與予同志故割愛¶
以贈壬子夏六月望後三日汝陽袁華書(同上)¶
¶
　　予觀在昔右文之際文章翰墨葢莫盛乎東南矣不¶
惟列侍從居舘閣者皆彬彬文學之徒至於方外名¶
流亦或負其清才絶藝擅名一時之勝故釋氏之徒¶
有笑隠訢上人道家者流有貞居張外史皆以詩文¶
篇翰照映乎山林而與虞趙歐黄諸君子接交於後¶
<pb:KR3h0070_WYG_317-25a>¶
先迭響乎中外於是東南文物之盛殆前古所未聞¶
今觀陳氏所藏外史墨蹟一卷能詩者或無此書能¶
書者或無此詩外史葢兼之矣慨名筆之流傳念昔¶
人之凋謝江空嵗晏不無有繼遺響者乎覽卷為之¶
憮然吳郡謝徽識(同上)¶
¶
　　卓居早學書於趙文敏後得茅山碑其體遂變故字¶
畫清遒有唐人風格詩則出於蘇黄而雜以己語其¶
意欲自為家也唐宋以來浮屠氏之能詩與書者甚¶
<pb:KR3h0070_WYG_317-25b>¶
衆然亦不能兩羙况道流之乆乏人哉此其自書雜¶
詩也古律行草各臻其妙宜子英之慎與而彦亷之¶
喜得也髙啓識(同上)¶
¶
　　貞居眞人詩文字畫皆為本朝道品第一雖獲片紙¶
隻字猶為世人寳藏况彦亷所得若是之富且妙邪¶
舒展累日欣慨交心噫師友淪沒古道寂寥今之才¶
士方髙自標置予方憂古之君子終陸沉耳吾知前¶
人好修不以為賢於流俗而遂己不患人之不知栗¶
<pb:KR3h0070_WYG_317-26a>¶
里翁志不得遂飲酒賦詩但自陶寫而已豈求傳哉¶
倪瓚題壬子初月八日(同上)¶
¶
　　貞居詩如月底疎松雲間修竹字畫則若逺塞驚鴻¶
春池科斗非特不染塵俗塵俗自不能染耳張紳(同上)¶
張貞居以詩名湖海而翰墨尤為人所重片縑尺楮¶
往往見之葢未有若此之富盛者也孫過庭云一時¶
而書有乖有合心遽體留日炎風燥皆其乖也神怡¶
務閒時和氣潤偶然欲書皆其合也今貞居自言自¶
<pb:KR3h0070_WYG_317-26b>¶
春徂夏隂雨至五月之乆故閒㺯筆研以自料理則¶
非心遽體留日炎風燥正所謂神怡務閒時和氣潤¶
偶然欲書耳宜其聫篇接簡不覺其多而濃&KR0655;間出¶
清婉流麗有合於古人之度也其詩傳諸人口已有¶
定論特語其書如此彦亷好古博雅必能加寳愛矣¶
蘇人王行題(同上)¶
¶
　　張貞居生平慕米南宫之為人嘗為著中岳外史傳¶
故其論議襟度往往類之獨其詩句字畫清新流麗¶
<pb:KR3h0070_WYG_317-27a>¶
有晉唐人風流不蹈南宫狂怪怒張之習豈非獨其¶
學問使然亦由貞居寄蹟方外不為聲利所累而又¶
居東南形勝之邦獲見故都文獻之懿優游林壑以¶
飬其眞氣故其發於詞藻者如此今去貞居卅餘年¶
耳使人望而企之若古仙人可勝歎哉友人陳彦亷¶
氏得其翰墨一帙皆平生得意作也予家與貞居世¶
契展咏之餘益増感舊之思云尋陽張來儀識¶
僕生平最嗜外史詩集中諸律畧皆上口僭評其髙¶
<pb:KR3h0070_WYG_317-27b>¶
處當為元人第一家妄論是信不必世人之同也故¶
其眞蹟所在特深貴之唯姚侍御家有藁一册時獲¶
寓觀以為樂事其他所見簡短寂寥無足充余嗜者¶
戒卿何幸乃富有之如此當知貞居踪跡流落人間¶
雖有存者斷不能與之為敵矣使僕時時來過出而¶
閲之味其㸃畫求其興致以開余情不亦暢乎晩學¶
楊循吉謹題(松籌堂集)¶
¶
　　道士鄭樗¶
¶
<pb:KR3h0070_WYG_317-28a>¶
　　鄭樗字無用號空同生盱江人作古隸初學孫叔敖¶
碑一時稱善後乃流入宋季陋習無足觀者(書史㑹要)¶
¶
　　道士趙宜裕¶
¶
　　趙宜裕大梁人善古隸(書史㑹要)¶
¶
　　道士孫徳彧¶
¶
　　孫徳彧字用章眉山人十一嵗為道士未嘗忘讀書¶
武宗賜眞人號仁宗累加恩命管領諸路道教居終¶
南山重陽宫(道園學古録)　馬丹陽眞人碑孫徳彧書¶
¶
<pb:KR3h0070_WYG_317-28b>¶
　　道士周蘭雪¶
¶
　　周蘭雪信州人能篆隸(書史㑹要)¶
¶
　　道士蕭善齋¶
¶
　　蕭善齋號宗淵至正間人工隸書有書道徳經傳於¶
世(書史㑹要)¶
¶
　　道士蕭登¶
¶
　　蕭登字從善工隸書(書畫史)¶
¶
　　釋氏¶
¶
<pb:KR3h0070_WYG_317-29a>¶
　　釋帕克斯巴¶
¶
　　帝師帕克斯巴土波國人采諸梵文創為國字(書史㑹要)¶
¶
　　釋溥光¶
¶
　　釋溥光字𤣥暉號雪菴俗姓李氏大同人特封昭文¶
館大學士賜號𤣥悟大師為詩冲澹粹羙善眞行草¶
書尤工大字國朝禁扁皆其所書(書史㑹要)¶
¶
　　趙松雪過酒肆見帘字駐視乆之謂當世書無我逮¶
者而此書乃過我問知為雪菴李溥光也因薦之朝¶
<pb:KR3h0070_WYG_317-29b>¶
(懐麓堂集)¶
¶
　　釋雪菴書杜詩¶
¶
　　前元士大夫多善書者其大字獨稱雪菴學士為第¶
一此卷老杜送孔巢父詩乃雪翁眞蹟其莊重遒勁¶
如端人節士莫可狎玩眞有得乎顔氏家法後之作¶
大字者見之當不止於退三舍也(寓意編)¶
¶
　　釋溥光書大字¶
¶
　　雪菴俗姓李名溥光以善書遥授昭文館大學士溥¶
<pb:KR3h0070_WYG_317-30a>¶
光通儒書能古文詞大書視小字尤勝實有可傳者¶
不繋其官也故凡有所書及著作皆不繋衘其所見¶
亦過人矣彼負藝不精及非所當藝而業之以躐等¶
倖進者又此衲之罪人哉(篁墩集)¶
¶
　　釋溥光書茶榜(題跋已見)¶
¶
　　釋溥圓¶
¶
　　釋溥圓字大方號如菴河南芝田人居燕京能師於¶
溥光為法弟遂學其書(書史㑹要)¶
¶
<pb:KR3h0070_WYG_317-30b>¶
　　釋至溫¶
¶
　　釋至溫字其玉號全無邢州郝氏子也博記多聞論¶
辨無礙百家諸子之言多所渉獵又善草書有顚素¶
之遺法太保劉文貞公薦至溫可大用召見将授以¶
官弗受賜號曰佛國普安大禪師(道園學古録)¶
¶
　　釋可中¶
¶
　　釋可中字南山天台人眞草師晋人甚工(書史㑹要)¶
¶
　　釋祖瑛¶
¶
<pb:KR3h0070_WYG_317-31a>¶
　　釋祖瑛字石室呉江人書學趙魏公(書史㑹要)¶
¶
　　釋允¶
¶
　　釋允字中巗錢唐人書學趙魏公(書史㑹要)¶
¶
　　釋梵琦¶
¶
　　釋梵琦字楚石慶元人工行草有書名(書史㑹要)¶
¶
　　釋大智¶
¶
　　釋大智字南溟天台人工正書(書史㑹要)¶
¶
　　釋克新¶
¶
<pb:KR3h0070_WYG_317-31b>¶
　　釋克新字仲銘番陽人能文有雪廬集亦能古隸(同上)¶
¶
　　釋夷簡¶
¶
　　釋夷簡字易道義興人書師張雨(書史㑹要)¶
¶
　　釋静慧¶
¶
　　釋静慧字古明松江人正書師虞永興甚得其法但¶
欠清婉¶
¶
　　釋宻詣¶
¶
　　釋宻詣字道初天台人書師虞永興(書史㑹要)¶
¶
<pb:KR3h0070_WYG_317-32a>¶
　　釋慧敏¶
¶
　　釋慧敏字仲膚天台人正書學晋兼能篆(書史㑹要)¶
¶
　　釋道原¶
¶
　　釋道原字竺隠天台人能詩文行草有法(書史㑹要)¶
¶
　　釋永芳¶
¶
　　釋永芳字草庭書學張旭(同上)¶
¶
　　釋明本¶
¶
　　釋明本書類桞葉雖未入格亦自是一家(書畫史)　釋¶
<pb:KR3h0070_WYG_317-32b>¶
明本號中峰錢唐人居天目山仁宗賜號廣慧禪師¶
憇止處曰幻住山房手書遺蹟留院中者甚多賜諡¶
普應國師¶
¶
　　釋劉順¶
¶
　　釋劉順住天目山有法語眞跡小眞行書(珊瑚網)¶
¶
　　釋宗衍¶
¶
　　釋宗衍字道原吳人善書法至正初住石湖楞伽寺¶
(碧山堂集)¶
¶
<pb:KR3h0070_WYG_317-33a>¶
　　釋懐深¶
¶
　　釋懐深號慈受工字畫筆意圓熟動中規矩(潛溪集)¶
¶
　　釋行端¶
¶
　　釋行端字景元一字元叟臨海儒家何氏子年十一¶
得度於餘杭之化城寺以餘力施於篇翰尤精絶古¶
雅(寒拾里人集)¶
¶
　　釋誠道元¶
¶
　　釋誠道元號覺𨼆喜作狂草所書呉江長橋歌一首¶
<pb:KR3h0070_WYG_317-33b>¶
極雄宕可喜(六研齋二筆)¶
¶
　　龍巖上人¶
¶
　　龍巖上人善草書蒲道源贈詩云韓公浮屠多技能¶
祇今復見龍巖僧髙閑懐素去已乆肯向死灰求續¶
燈手追心慕忽有得筆底煥然無滯凝鐵為門限自¶
兹始但恐紙價相仍増(蒲道源閒居叢藳)¶
¶
　　婦女¶
¶
　　管夫人道昇字仲姫吳興人(趙魏公室)延佑四年封魏國夫¶
<pb:KR3h0070_WYG_317-34a>¶
人翰墨詞章不學而能心信佛法手書金剛經至數¶
十卷以施名山名僧天子命夫人書千文勅玉工磨¶
玉軸送祕書監装池收藏又命孟頫書六體為六卷¶
雍亦書一卷且曰令後世知我朝有善書婦人且一¶
家皆能書亦竒事也(松雪齋集)¶
¶
　　管夫人書牘行楷與鷗波公殆不可辨同異衛夫人¶
後無儔(書畫眼)¶
¶
　　王夫人名圭卿號春溫曹伯啟題王夫人書畫卷後曰¶
<pb:KR3h0070_WYG_317-34b>¶
畫傳當代功尤妙字學前賢體更多(漢泉漫藳)¶
¶
　　巴達氏呼圖克郡王太夫人也長清縣靈巖山寺中碑至¶
治元年巴達氏有詩二句曰巖前松檜時時緑殿上¶
君王嵗嵗春大字刻之不類婦人筆(金石文字記)¶
¶
　　趙夫人鸞字應善永古特部氏中書平章世延女中書參¶
政許有壬室朗惠厚静能琴書善筆札(書史㑹要)¶
¶
　　㳺夫人雷機母延佑間贈建安郡太夫人善書而有文¶
(潛溪集)¶
¶
<pb:KR3h0070_WYG_317-35a>¶
　　危氏諱徳馨雷機室贈建安郡君通書記作字有楷法¶
(潛溪集)¶
¶
　　徐氏如珪鄭天覺妻通論語孝經大義工書亦有法(貝瓊¶
清江集)¶
¶
　　劉氏不知何許人孟運判妻也性巧慧能臨古人字咄¶
咄逼眞(書史㑹要)¶
¶
　　柯氏天台人九思之女通經史善筆札(書史㑹要)¶
¶
　　叚氏天祐之女能詩章善筆札(書史㑹要)¶
¶
<pb:KR3h0070_WYG_317-35b>¶
　　士女曹妙清自號雪齋錢唐人善鼓琴工詩行書㸃墨¶
皆有法度三十不嫁風操可尚嘗冩詩寄鐵崖鐵崖¶
答之云紅牙管蔕紫狸豪雪水初融玉帶袍寫得薛¶
濤萱草帖西湖紙價可能髙玉帶袍其硯名(名媛詩話)¶
¶
　　陳士㓜能書適南潯姚氏一意奉佛有手書觀世音普¶
門品趙榮禄題其後(六研齋筆記)¶
¶
　　劉氏名梁園秀歌兒也才藝精妙喜文墨能作樂府時¶
吟小詩亦佳字畫楷正(書史㑹要)¶
¶
<pb:KR3h0070_WYG_317-36a>¶
　　比丘尼妙湛管夫人為冩長明菴圖妙湛小行書題其¶
上(珊瑚網)¶
¶
¶
¶
¶
¶
¶
<pb:KR3h0070_WYG_317-36b>¶
¶
¶
¶
¶
¶
¶
¶
¶
　　六藝之一録卷三百五十九¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:37.229992
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 35
<pb:KR3h0070_WYG_035-1a>¶
　　欽定四庫全書¶
¶
　　六藝之一録卷三十六　　　　錢唐倪濤撰¶
¶
　　石刻文字十二¶
¶
　　孔廟置守廟百石孔龢碑¶
¶
　　司徒臣䧺司空臣戒稽首言魯前相瑛書言詺書崇聖¶
道勉(缺)蓺孔子作春秋制孝經(缺)　五經演易繫辤經¶
緯天地幽讃神朙故特立廟褒成侯四時來祠事已即¶
去廟有禮器無常人掌領請置百石卒史一人典主守¶
<pb:KR3h0070_WYG_035-1b>¶
廟春秋饗禮財出王家錢給大酒□湏報謹問大常祠¶
曺掾馮牟史郭𤣥辤對故事辟□禮未行祠先聖師侍¶
祠者孔子子孫大宰大祝令各一人皆備爵大常丞監¶
祠河南尹給牛羊彖雞(缺)　各一大司農給米祠臣愚¶
㕥爲如瑛言孔子大聖則象乾□爲&KR2641;制作先世所尊¶
祠用衆牲長吏備(缺)　欲加寵子孫敬㳟眀祀傳于罔¶
極可許臣請魯相為孔子廟置百石卒史一人掌領禮¶
器出王家錢給大酒□他如故事臣䧺臣戒愚戇誠惶¶
<pb:KR3h0070_WYG_035-2a>¶
誠恐頓首頓首死罪死罪臣稽首以聞(㒸即豕字)¶
¶
　　制曰可(制字髙出一字司徒公題名在此行之下司空在雒陽宫之下)¶
¶
　　元嘉三&KR1013;三月廿十(七字)日王(壬字)寅奏雒陽宫¶
¶
　　司徒公河南原武呉雄字季髙¶
¶
　　司空公蜀郡成都趙□字意伯¶
¶
　　元嘉三&KR1013;三月丙子𦍤廿十日壬寅司徒䧺司空□下¶
魯相承書從事下當用者選其年&KR1354;㕥上經通一蓺雜¶
試通利&KR0014;奉&KR1198;先聖之禮爲宗所歸者如詔書書到言¶
<pb:KR3h0070_WYG_035-2b>¶
永興元&KR1013;六月甲辰𦍤十八日&KR0605;酉魯相平行長史事¶
卞守長擅叩頭死罪敢言之¶
¶
　　司徒司空府壬寅詔書爲孔子廟置百石卒史一人掌¶
主禮器選&KR1013;&KR1354;以上經通一蓺雜試&KR0014;奉&KR1198;先聖之禮¶
爲宗所□者平叩頭叩頭死罪死罪謹案文書守文學¶
掾魯孔龢師孔憲戸曹史孔覽䓁雜試龢脩春秋嚴氏¶
經通髙第事親至孝能奉先聖之禮為宗所□除龢補¶
名狀如牒平惶恐叩頭死罪死罪上¶
¶
<pb:KR3h0070_WYG_035-3a>¶
　　司空府¶
¶
　　讃曰&KR2068;魏大聖㚘㚘彌章相乚瑛字少卿平原髙唐人¶
令鮑曡字文公上黨屯&KR1346;人政教稽古若重規　乚君¶
察舉守宅除吏孔子十九世孫麟㢘請置百石卒一人¶
鮑君造作百石吏舍功垂无竆&KR0715;是始(闕　㚘即赫字)¶
¶
　　右孔廟置守廟百石卒史孔龢碑無額在兖州仙源¶
縣威宗永興元年立嘉祐中郡守張稚圭按圖經云¶
鍾繇書碑載孔子十九世孫麟㢘請置百石卒史一¶
<pb:KR3h0070_WYG_035-3b>¶
人掌廟中禮器魯相乙瑛書言之於朝司徒吴雄司¶
空趙戒奏於上詔魯相選年四十以上通一經者為¶
之時瑛已滿秩去後相平復以其事上于朝予家所¶
藏石刻可以見漢代文書之式者有史晨祠孔廟碑¶
樊毅復華租碑太常耽無極山碑與此而四此一碑¶
之中凡有三式三公奏于天子一也朝廷下郡國二¶
也郡國上朝廷三也按孔僖傳云永元四年襃成侯¶
損徙封襃亭侯子孫相傳迄于漢末襲襃亭之封者¶
<pb:KR3h0070_WYG_035-4a>¶
二人此碑與史晨碑皆在永元之後仍稱襃成又安¶
帝紀延光三年賜襃成侯帛韓勑碑隂有襃成侯建¶
夀即損也疑損未甞徙封傳之誤爾鍾繇以魏太和¶
四年卒去永興盖七十八年圖經所云非也(𨽻釋)¶
¶
　　右漢魯相置孔子廟卒史碑云司徒臣雄司空臣戒¶
稽首言魯前相瑛書言詔書崇聖道孔子作春秋制¶
孝經演易繫辭經緯天地故特立廟襃成侯四時来¶
祠事已即去廟有禮器無常人掌領請置百石卒史¶
<pb:KR3h0070_WYG_035-4b>¶
一人典主守廟謹問太常祠曹掾馮牟史郭𤣥辭對¶
故事辟雍祠先聖太宰太祝各一人備爵太常丞監¶
祠河南尹給牛羊豕大司農給米臣愚以為如瑛言¶
可許臣雄臣戒愚戇誠惶誠恐頓首頓首死罪死罪¶
臣稽首以聞制曰可按漢書元嘉元年吴雄為司徒¶
二年趙戒為司空即此云臣雄臣戒是也魯相瑛者¶
㩀碑言姓乙字仲卿漢碑在者多磨㓕此幸完可讀¶
録之以見漢制三公奏事如此與羣臣上尚書者小¶
<pb:KR3h0070_WYG_035-5a>¶
異也又見漢祠孔子其禮如此治平元年六月二十¶
日書(集古録)¶
¶
　　右孔子廟置卒史碑其前有司徒吴雄司空趙戒奏¶
章歐陽文忠公具載于集古録其後又有魯相奏記¶
司徒司空府文字尤為完好云永興元年六月甲辰¶
朔十八日辛酉魯相平行長史事卞守長擅叩頭死¶
罪敢言之司徒司空府壬寅詔書為孔子廟置百石¶
卒史一人掌主禮器選年四十以上經通一蓺雜試¶
<pb:KR3h0070_WYG_035-5b>¶
能奉𢎞先聖之禮為宗所歸者平叩頭叩頭死罪死¶
罪謹按文書守文學掾魯孔龢師孔憲戸曹史孔覽¶
等雜試龢修春秋嚴氏經通髙第事親至孝能奉先¶
聖之禮為宗所歸除龢補名状如牒平惶恐叩頭死¶
罪上司空府其詞彬彬可嘉故備録之且以見漢時¶
郡國奏記公府其體如此也按華陽國志後漢書注¶
皆云趙戒字志伯而此碑乃作意伯疑其避桓帝諱¶
故改焉(金石録)¶
¶
<pb:KR3h0070_WYG_035-6a>¶
　　右漢魯相置孔子廟卒史碑今在曲阜盖魯相乙瑛¶
上書請置百石卒史一人典主守廟司徒吴雄司空¶
趙戒以聞制從之盖在元嘉三年三月後魯相平補¶
以孔和上書於司空府則永興元年六月也攷之范¶
史桓帝紀元嘉惟有二年碑云元嘉三年三月者蓋¶
是年五月始改永興至十月而雄戒亦罷免矣　此¶
碑殘闕㩀宋洪丞相𨽻釋録其全文盖漢文髙古難¶
得将以供學士大夫之嗜好而不特此碑然也凡予¶
<pb:KR3h0070_WYG_035-6b>¶
之録漢刻其殘闕者皆以洪本足之(都穆金薤琳琅)¶
¶
　　此碑都少卿𤣥敬考㩀始末甚眀楊用脩金石古文¶
全録之但碑中奏洛陽宫下有司徒公河南原武吳¶
雄字季髙司空公蜀郡武都趙戒字意伯二十四字¶
内闕四字而二公不之及都云此碑殘闕㩀宋洪丞¶
相𨽻釋録其全文而竟遺此豈二公但憑抄録未見¶
搨本耶碑後又有刻云後漢鍾太尉書宋嘉祐七年¶
張稚圭按圖題記按此碑永興三年造元常獻帝初¶
<pb:KR3h0070_WYG_035-7a>¶
始為黄門侍郎距永興且四十年此非元常書明甚¶
未知張稚圭所按何圖其叙事簡古𨽻法遒逸令人¶
想見漢人風采政不必附會元常也碑中趙戒范史¶
注字志伯今云意伯趙眀誠云疑是避桓帝諱戒袁¶
宏又作誡(趙崡石墨鐫華)¶
¶
　　三代彛器欵識世不多見壇山石鼔剥落亦甚其他¶
自泰山嶧山之罘而下惟兩京為古余甞檢洪丞相¶
𨽻釋見此碑列于第五而近世都𤣥敬楊用脩徐獻¶
<pb:KR3h0070_WYG_035-7b>¶
忠集漢字者俱以此為第一豈先數者已零落不可¶
得是刻在孔林尚無恙耶勉字下隠起是學字盖崇¶
聖道勉學藝詞理俱暢而人往往缺之故敬為補之¶
而記其說如此若夫見三家䟦者不復廣引矣嘉靖¶
甲寅四月七日記(盛時泰𤣥牘記)¶
¶
　　此魯相乙瑛上書司徒吴雄司空趙戒府請置孔廟¶
百石卒史一人掌主禮器廟祀元嘉三年三月廿七¶
日壬寅雄戒奏可雒陽宮如瑛言又詔選能奉𢎞先¶
<pb:KR3h0070_WYG_035-8a>¶
聖之禮為宗所歸者當桓帝時雄戒諸人猶知崇聖¶
如此初戒愽學明經劾奏貪殘不避貴戚後與子堅¶
定䇿不能終執本議卒致傾覆是非真能崇聖者按¶
史元嘉止二年碑稱三年三月者盖是年五月始改¶
元永興耳章懐謂戒字志伯碑作意伯趙明誠疑避¶
桓諱似矣碑即今公移復爾雅簡質可讀書益髙古¶
超逸魏才代漢便不能無小變至六朝極矣極之而¶
復故唐為近古評者槩多别論是非深於分法者(郭宗¶
<pb:KR3h0070_WYG_035-8b>¶
昌金石史)¶
¶
　　魯相乙瑛置孔子廟百石卒史碑八分書永寧元年¶
六月今在曲阜縣廟中後人刻其上曰漢鍾太尉書¶
洪氏𨽻釋曰按圖經云鍾繇書繇以魏太和四年卒¶
上距永興七十八年圖經所云非也　百石卒史者¶
秩百石之卒史也漢書儒林傳郡國置五經百石卒¶
史倪寛傳補廷尉文學卒史臣瓉曰漢注卒史秩百¶
石是也若三輔卒史則二百石黄覇傳補左馮翊二¶
<pb:KR3h0070_WYG_035-9a>¶
百石卒史因其秩有不同故舉其石之多寡以别之¶
水經注載此為後人不通者改作百夫吏卒(全石文字記)¶
¶
　　魯相韓勑造孔廟禮器碑¶
¶
　　惟永夀二&KR1013;青龍左涒歎霜月之靈皇極之日魯相河¶
南亰韓君追惟大古華骨生皇䧺顔(缺)育(缺)寳俱制元¶
道百王&KR0263;改孔子近聖爲漢㝎道自天王㕥下至于初¶
學莫&KR0263;&KR1710;思嘆卬師鏡顔氏聖舅家居魯親里丌官聖¶
妃在安樂里聖族之親禮所冝異復顔氏并官氏䌛發¶
<pb:KR3h0070_WYG_035-9b>¶
㕥尊孔心念聖歴丗禮樂陵遅秦項作亂&KR0263;尊圖書倍¶
道畔徳𩀌敗聖輿食粮亡于沙丘君&KR0715;是造立禮器樂¶
之音苻鍾磬瑟皷雷洗&KR0008;觚爵鹿柤梪□柉禁□脩飾¶
宅廟更作二輿朝車威熹宣杼𤣥汙㕥注水□法□&KR0263;¶
煩□而&KR0263;奢上合紫臺稽之中和下合聖制事得禮儀¶
&KR0715;是四方上(士字)仁聞君風燿敬咏其徳尊琦大人之意¶
逴&KR0034;之思乃共立表石紀傳億載其文曰¶
¶
　　皇□統華&KR0487;承天畫卦顔育空□孔制元孝俱祖紫宫¶
<pb:KR3h0070_WYG_035-10a>¶
太一所授前門九頭㕥什言教後□百王獲麟来吐制¶
&KR0263;空作承天之語乾元㕥来三九之載八皇三代至孔¶
乃備聖人&KR0263;世期五百載三陽吐圖二隂出䜟制作之¶
義㕥俟知□&KR0715;穆韓君獨見天意復聖二族逴&KR0146;¶
&KR0376;思&KR0113;造禮樂胡輦器用存古&KR0199;字慇懃宅廟朝車威熹出¶
誠造(缺)涑&KR0263;水解工&KR0263;□賈深除𤣥汙水通(缺)注禮器¶
升堂天雨降㴻百姓訢和舉國蒙慶神靈祐誠竭敬之¶
報天與&KR0847;福永享□夀上極華紫旁伎皇代刋石表銘¶
<pb:KR3h0070_WYG_035-10b>¶
與乾運燿長期蕩蕩&KR0715;盛復授赫赫罔窮聲垂億載(缺)¶
韓明府名勑字𠦑莭頴川長社王𤣥君真二百河東大¶
陽西門儉元莭二百故涿郡太守魯麃次公五千故會¶
稽太守魯傳丗起千故樂安相魯麃季公千故從事魯¶
張嵩眇髙五百相主薄薛陶元方三百相史魯周乾伯¶
徳三百¶
¶
　　右魯相韓勑造孔廟禮器碑無額威宗永夀二年立¶
其文雜用䜟緯不可盡通吕氏春秋云有侁氏女探¶
<pb:KR3h0070_WYG_035-11a>¶
得嬰兒于空桑是為伊尹盖托之神物與履拇吞鳦¶
同或曰空桑地名也此云聖母顔氏育於空桑不經¶
之甚涒歎者以歎為灘也聖妃者以妃為配也雷洗¶
觴觚爵鹿柤梪籩柉禁壴者以雷為罍以柤為俎也¶
古爵三足而兩柱前若噣後若尾有爵之象趙曰青¶
州近獲一器全為鹿形此所謂鹿豈非肖其形因以¶
名之乎説文木豆謂之梪柉音凡木名也皮可為索¶
禮器曰大夫士棜禁注云禁如今之方案儀禮鄉飲¶
<pb:KR3h0070_WYG_035-11b>¶
酒禮戸間斯禁設篚于禁南注禁切地無足者壴與¶
上下文符觚輿汙恊韻當是壺字也胡輦者瑚璉也¶
(洪氏𨽻釋)¶
¶
　　碑以伎為暨&KR1710;音𩦸□即籩字涞即漆字(仝上)¶
¶
　　右韓明府修孔子廟器碑云永夀二年青龍在涒灘¶
霜月之靈皇極之日永夀桓帝年號也按爾雅云嵗¶
在申曰涒灘桓帝永興三年正月戊申大赦改元永¶
夀明年丙申曰嵗在涒灘是矣云霜月之靈皇極之¶
<pb:KR3h0070_WYG_035-12a>¶
日莫曉其義疑是九月五日前漢文章之盛庻幾三¶
代之純深自建武以後頓爾衰薄崔蔡之徒擅名當¶
世然其筆力辭氣非出自然與夫揚馬之言醇醨異¶
味矣及其末也不勝其弊霜月皇極是何等語韓明¶
府者名勑字叔節前世見於史傳未有名勅者豈自¶
余學之不慱乎春秋左氏傳載古人命名之說不以¶
為名者頗多故以勑為名者少也(集古録)¶
¶
　　漢𨽻不著書撰人名氏㩀碑孔子舅顔氏居魯親里¶
<pb:KR3h0070_WYG_035-12b>¶
丌官聖妃居安樂里魯相河南京人韓勑字叔節復¶
其里中徭役以尊孔子孔子廟舊藏車見毁于秦項¶
之際勑修立宅廟造俎豆瑟鼔之属更作二輿時桓¶
帝永夀二年也(集古録目)¶
¶
　　右韓明府孔子廟碑其略云君造立禮器樂之音符¶
鍾磬瑟皷雷洗觴觚爵鹿柤梪籩柉禁壴修飾宅廟¶
更造二輿所謂鹿者禮圗不載莫知為何器又㩀字¶
書柉木皮可為索壴陳樂也亦非器名皆不可曉故¶
<pb:KR3h0070_WYG_035-13a>¶
并著其語以俟知者俟余後見汶陽陳氏所藏古彛¶
為伏鹿之形近嵗青州獲一器亦全為鹿形疑所謂¶
鹿者因其形而名之爾(金石録)¶
¶
　　漢韓明府修孔子廟碑其文雖剥缺然可句讀得之¶
明府名勑字叔節歐陽永叔甞謂書傳無以勅命名¶
者秦制天子之命為勑漢用秦法當時豈臣下□以¶
勅自名者也考之字書勅字從束謂誡也王者出命¶
令以誡正天下者也按韓明府自名勑爾古者以勞¶
<pb:KR3h0070_WYG_035-13b>¶
賚為勑勑為賚音其文為徠别體當南齊時有劉勑¶
為始興内史則古人名勑何世無之豈於此疑哉往¶
時文嘉謨作縣樓架勅書於昌樂榜為敕書蜀中縣¶
多作敕者說文敕自音䇿謂馬箠也㩽音竒謂木别¶
生也嘉謨盖勛之子勛有書名不知㩽非勅字其子¶
不能考古誤以為勅可不戒哉(廣川書䟦)¶
¶
　　按繁陽令楊君碑隂有程勅則在漢非獨韓名勑也¶
勑雖本音徠説文勞也考之碑韓字叔節程字伯嚴¶
<pb:KR3h0070_WYG_035-14a>¶
其義非勞徠之徠當讀為飭漢碑范史多用敕字盖¶
是時上下皆通用初無拘也(婁鐖漢𨽻字源)¶
¶
　　右漢魯相韓勑造孔廟禮器碑說者謂其文雜用䜟¶
緯不可盡通予觀東漢自光武以赤伏符即位篤好¶
圗䜟臣下則而效之流弊浸廣至漢之末而其説尤¶
熾見之金石者不特此碑然也帝堯碑云堯逰於𤣥¶
河之上有龍授圗堯乃受命成陽靈臺碑云堯母慶¶
都逰觀河濵感赤龍交而生堯魯相史晨孔廟碑云¶
<pb:KR3h0070_WYG_035-14b>¶
孔子乾坤所挺西狩獲麟為漢制作皆怪誕恍惚不¶
經之甚後之君子以為漢儒之陋狹如此而不知其¶
所從來孔子曰上有好者下必有甚焉者矣以光武¶
之明智而慮不及此鳴呼於漢儒乎何尤(金薤琳瑯)¶
此碑都楊二公録闕七字而余所獲搨本止闕五字¶
多一皇戱統&KR0160;胥戯字一以俟知奥奥字二公前余¶
八十年都所收又云舊搨本而闕字反見于今何也¶
且都録碑隂謂𨽻釋所載六十二人較都家舊搨本¶
<pb:KR3h0070_WYG_035-15a>¶
闕三十八人𨽻釋始曲成侯王暠終洛陽王敬都家¶
本始涿郡太守魯麃次公終河南樊文髙按碑文韓¶
明府下已列頴川長社王𤣥君真至相史魯周乾伯¶
徳八人似不應碑隂重録𨽻釋首正少此八人于漢¶
文簡古之體為合而都本乃重出不知何故惜不得¶
至碑所一證之至若碑𨽻書與卒史碑無二且記法¶
簡質非今所能而𤣥敬乃以雜用䜟緯薄之余竊不¶
取焉(石墨鐫華)¶
¶
<pb:KR3h0070_WYG_035-15b>¶
　　右韓勑造孔廟禮器碑并碑隂通一册吾鄉羅公所¶
藏元孫淵泉假以示余碑言青龍在涒灘霜月之靈¶
皇極之日按爾雅十二嵗名申曰涒灘永夀元年乙¶
未此言申者則次年丙申矣霜月者九月也皇極之¶
日五日也此皆漢人尚䜟緯之學故文字竒異如此¶
其佗則洪丞相都太僕言之已具嘉靖甲寅四月十¶
二日記(𤣥牘紀)¶
¶
　　漢韓明府修孔子廟器碑才剥蝕十一二文字存者¶
<pb:KR3h0070_WYG_035-16a>¶
猶有鋒鎩文殊髙古尚可讀豈神物固有鬼神呵䕶¶
耶其字畫之妙非筆非手古雅無前若得之神功弗¶
由人造所謂星流電轉纎踰植髪尚未足形容也漢¶
諸碑結體命意皆可髣髴獨此碑如河漢可望不可¶
即也韓明府名勑字叔節歐陽公謂書傳無以勑命¶
名者秦制天子之命稱勑漢用秦法當時臣下豈敢¶
以勅自名者是以勑為勅也已見廣川書䟦第意有¶
未明余更著之韓明府自名勑從力來聲音賚勞也¶
<pb:KR3h0070_WYG_035-16b>¶
亦作徠徠訓來答勤曰勞撫至曰勑示有節也故字¶
叔節以勑為敕譌也㩽從攴束聲誡也攴小擊也又¶
有束縳之義故為敕命之敕又攴傍加束音䇿馬箠¶
也束讀若刺又㩽從支束聲音其木别生也攴持也¶
與攴異四字易淆故詳著之然永叔謂人無名敕者¶
亦属臆說因記得一事余方謂石千年猶存當為鬼¶
神呵䕶有一憲使宦魯者余以此碑為托憲使檄曲¶
阜令致得數搨以印鈐手版報云曲阜諸生大閧石¶
<pb:KR3h0070_WYG_035-17a>¶
已薤粉矣取家蔵者應命耳余深痛神蹟永絶後死¶
者不得與於斯文毎一展玩撫几興歎後復有至自¶
闕里者謂石巋然無恙因出所搨視余嗚呼天下萬¶
事無憑如此然亦足喜也(金石史)¶
¶
　　魯相韓勑造孔子廟禮器碑八分書永夀二年九月¶
今在廟中碑兩旁並有刻字(金石文字記)¶
¶
　　韓勑碑隂¶
¶
　　曲成侯王暠二百河南成□蘇漢明二百其人䖏士河¶
<pb:KR3h0070_WYG_035-17b>¶
南雒陽种亮奉髙五百故兖州從事任城李育季華三¶
千故下邳令東平陸王襃文慱千故穎陽令文陽鮑宫¶
元威千河南雒陽李申伯百趙國邯郸宋鎮元□二百¶
彭城廣□萎尋子長二百平原樂陵朱㳟敬公二百平¶
原濕隂馬□元兾二百彭城□治世平二百泰山鮑丹¶
漢公二百亰□劉安初二百下邳周宣光二百河間東¶
州齊伯宣二百陳國苦虞崇伯宗二百頴州長社王季¶
孟三百汝南朱國公陳漢方二百山陽南平陽陳漢甫¶
<pb:KR3h0070_WYG_035-18a>¶
二百任城畨君舉二百任城王子松二百任城謝伯威¶
二百任城髙伯丗二百相主簿薛&KR0544;訪濟興三百相中¶
賊史薛虞韶興公二百薛弓奉髙二百相史卞吕松(缺)¶
逺百□韋仲嫏二百䖏士魯劉靜子著千故従事魯王¶
陵少初二百故𥆳&KR0077;魯开煇景髙二百魯曺悝初孫二¶
百魯劉元逹二百故𥆳却魯趙煇&KR1035;臺二百郎中魯孔¶
宙季将千衘史魯孔翊元世千大尉掾魯孔凱仲弟千¶
魯孔曜仲睢二百䖏士魯孔方廣率千魯孔廵伯男二¶
<pb:KR3h0070_WYG_035-18b>¶
百魯孔憲仲則百尚書侍郎魯孔□元上三千魯孔汎¶
漢光二百守廟百石魯孔恢聖文千裦成侯魯孔建夀¶
千故従事魯孔樹君徳千魯孔朝升髙二百行義掾魯¶
弓如𠦑都二百魯劉仲㑓二百魯夏侯廬頭二百魯孔¶
儀甫二百文&KR1583;蒋元道二百文&KR1583;王逸文豫二百魯石¶
子重二百北海□袁隆展丗百魯周房伯臺百□西&KR1583;¶
樂張普仲堅二百故薛令河内温朱熊伯&KR0903;五百故豫¶
州従事蕃加進子髙千南&KR1583;宛張光仲孝二百河南雒¶
<pb:KR3h0070_WYG_035-19a>¶
&KR1583;王敬子慎二百¶
¶
　　右韓勑碑隂六十有二人不稱字者一人不稱名者¶
二十一人漢人題名必書名字否則各有説也楊震¶
碑隂孫定博諸人不名者非其門生也逢盛碑隂崔¶
孟祖數人不名者乃其父黨也題名於韓勑碑左凡¶
八人魯之二麃一傳不名者别守相之尊也張納碑¶
隂主簿白文已下不稱字者示其卑於從事季元也¶
史晨後碑五官掾孔暢六人不書字者亦示其卑於¶
<pb:KR3h0070_WYG_035-19b>¶
長史李謙也孔僖傳云永元四年徙封孔損為裦亭¶
侯損卒子曜嗣曜卒子完嗣此碑有孔曜仲雅則永¶
夀時曜尚未襲封所謂裦成侯建夀當是孔損之字¶
(傳作襃亭其說在孔龢碑)自永元四年至永夀二年亦六十五年¶
矣題名中孔族凡十四人有譜可考者曜及郎中宙¶
御史翊侍郎彪皆孔子十九世孫也建夀爵齒俱尊¶
而在子姓之間宜其不名餘人雖不見爵秩當亦是¶
一時耆老獨曲成侯王暠一人不稱字豈爵雖襲而¶
<pb:KR3h0070_WYG_035-20a>¶
年尚穉者乎蘇漢明者已鐫而續書故以其人䖏士¶
識于下張普朱熊五人書體不同盖後人所増者(𨽻釋)¶
自曲成侯王嵩二百河南成臯蘇漢明二百而下共¶
六十二人孔彪孔宙皆在列中(復齋碑録)¶
¶
　　右韓勑碑隂𨽻釋所載凡六十有二人較予家舊搨¶
本闕三十有八人𨽻釋始曲成侯王暠終洛陽王敬¶
予家本則始涿郡太守魯麃次公終河南樊文髙又¶
有大不同者豈𨽻釋得之傳録故有此誤要當以搨¶
<pb:KR3h0070_WYG_035-20b>¶
本為是抑此及史晨後碑歐陽公最號博古皆未之¶
見唯趙氏金石録有之(金薤琳瑯)¶
¶
　　韓勑碑隂(金薤琳琅本)¶
¶
　　故涿郡太守魯麃次公五千故從事魯張嵩眇髙五¶
百潁川長社王𤣥真二百故㑹稽太守魯傳世(缺)千¶
相主簿魯薛陶元方三百河東大陽西門儉元節二¶
百故樂安相魯麃季(缺)千(缺)相史魯周乾伯徳三百¶
曲成侯王暠二百遼西陽樂張普仲堅二百頴川長¶
<pb:KR3h0070_WYG_035-21a>¶
社王季孟三百故督郵魯趙煇彦臺二百河南成¶
臯蘇漢眀二百其人䖏士汝南宋國公陳漢方二百¶
郎中魯充宙季将千河南雒陽种亮奉髙五百故山¶
陽南平陽陳漢甫二百御史魯孔翊元世千故兖州¶
從事任城吕育季華三千任城畨君舉二百太尉椽¶
魯孔凱仲弟千故下邳令東平陸王裒文博千任城¶
王子松二百魯孔曜仲曜二百魯孔儀甫(缺)百故潁¶
陽令文陽鮑宫元威千任城謝伯威二百䖏士魯孔¶
<pb:KR3h0070_WYG_035-21b>¶
方廣率千河南雒陽李申伯百任城髙伯世二百魯¶
孔廵伯陽二百文陽蒋元道二百趙國邯郸宋鎮元¶
世二百相主簿薛曹(缺)濟興三百魯孔憲(缺)則(缺)文¶
陽(缺)　文豫二百彭城廣(缺)姜尋孔長二百相中賊¶
史薛紹興公二百尚書侍郎魯孔彪元上三千平原¶
樂陵朱㳟敬公二百薛(缺)高(缺)　　魯孔(缺)漢光二¶
百南陽宛張光仲孝二百平原隰隂馬(缺)元冀二百¶
相史卞吕松逺百守廟百石魯孔恢聖文千彭城公¶
<pb:KR3h0070_WYG_035-22a>¶
治世平二百&KR0008;韋仲卿二百襃成侯魯孔建夀千河¶
南雒陽王敬子慎二百泰山鮑丹漢公二百䖏士魯¶
劉静子著千古從事孔樹君徳千京兆劉安初二百¶
故薛令令河内温朱熊伯珍五百故從事魯王陵少¶
初二百魯孔朝升髙二百魯石子重二百下邳周宣¶
光二百故豫州從事蕃加進子髙千故督郵魯开煇¶
景髙二百故平陵令魯麃𠊱元世五百行義掾魯弓¶
如叔都二百河間東州齊伯宣二百魯曹性初孫二¶
<pb:KR3h0070_WYG_035-22b>¶
百魯劉仲臣二百北海劇袁隆展世百陳國苦虞崇¶
伯宗二百魯(缺)元達二百魯夏侯廬頭百魯周房伯¶
臺百東海傅河東臨汾敬謙字季松千(缺)尉(缺)¶
　安季興五百相守史諱在芳世祖二千魯孔建¶
夀二百時令漢中南鄭趙寡學子(缺)魯巢夀文(缺)相¶
　　(缺)　　　　　賜公(缺)煇世平百故丞魏令河南京¶
丁琮叔舉五百河浦退師度(缺)澤賢(缺)　魯傅(缺)子¶
豫二百俟我交父治真百東郡武陽桓仲豫二百左¶
<pb:KR3h0070_WYG_035-23a>¶
尉北海趙福字仁直五百南陽平氏(缺)　　　二百¶
魯(缺)　三百魯孔昭叔祖百元廬城子二百山陽瑕¶
邱九百元臺三百魯齊伯賢二百河東臨汾敬(缺)子¶
直千泰山鎮平韋仲元二百(缺)　狼子二百國廣張¶
達平二百其(缺)䖏士魯劉聖長二百河南雒陽左叔¶
虞二百泰山費淳于陵季遺二百上黨長子楊萬子¶
三百河南偃師骨(缺)通國(缺)　東郡武陽董氏二百¶
故(缺)　侯相彭城劉(缺)伯存五百䖏士魯孔徴子(缺)¶
<pb:KR3h0070_WYG_035-23b>¶
二百河南平隂樊文髙二百¶
¶
　　右都少卿所録與𨽻釋所録不同今並存之¶
¶
　　韓勑脩孔廟後碑¶
¶
　　皇&KR2641;帝元永壽三年青龍建酉孟秋之旬升布天徳帝¶
拜大臣曽曽𤣥𤣥魯相河南亰韓君追惟¶
¶
　　孔聖素王受象乾从生亐周衝匡政天文徳叅燿(缺)作¶
&KR0063;星神稽易制孝升出大人徴苻洞&KR0823;論要道根赤書¶
黄字蜚于倉天北落復下大帝闓門龍(缺)　　精&KR0663;星¶
<pb:KR3h0070_WYG_035-24a>¶
官雷動𤣥紫聲隠(缺)震春秋旣成效以獲麟功㝎道立¶
封禪(缺)　　𤣥(缺)　魯天地窈冥精皇炳辟河雒摘靈¶
散六制二百生師經元徳浸潭孝道滋榮爲&KR2641;制作萬¶
世(缺)功志誦受命以授煌煌帝(缺)載(缺)天意流通第(缺)¶
　　　生徒三年素王以下至亐□生聞名傾丼視若¶
見形天挺三五三九之(缺)徳(缺)　子度終獲麟天爲移¶
柜曰(缺)　　　　　　賢㑓以傳君以順顯臣以無□¶
韓君於氏憤慉之思惟古之嘆念(缺)□(缺)爲世寳具受¶
<pb:KR3h0070_WYG_035-24b>¶
符相魯敷舒(缺)　　　　　　　　　謁廟拜墓感有¶
曽𤣥脩&KR0346;&KR0199;宅俟神廟堂自(缺)□域庫窒中郎立先王¶
禮樂噐(缺)　　　　　　　　　二輿朝車威熹歴日¶
乆長承法而制以遵古常崇聖帷坐薦席十重改畫聖¶
象如古□(缺)　　　　　　　　　　　　　　章規¶
柜𤣥汙唯深且方宅廟悉脩敬滫□房(缺)　　　　道¶
路(缺)　闕周衛行(缺)¶
¶
　　恭肅春秋烝嘗欣樂之情和見於顔惟墓以(缺)¶
¶
<pb:KR3h0070_WYG_035-25a>¶
　　&KR0663;秦(缺)髙(缺)業文(缺)　　　　　　　　　　　君於¶
¶
　　(缺)　　　　龍(缺)　𤣥禮有制度國疑少磚壇法不即¶
¶
　　(缺)　　　　磚(缺)　造石壇(缺)¶
¶
　　遣上公名卿奉表窂祠来(缺)　　　作¶
¶
　　大开(缺)　方(缺)　之用(缺)　韓君(缺)¶
¶
　　政以&KR1198;(缺)　四方土梁異人同心共術韓君徳政(缺)¶
¶
　　鈐約(缺)　　　曰其安(缺)¶
¶
　　以臨東海功(缺)伊望洮歌欽烈蘭芳青雲自¶
¶
<pb:KR3h0070_WYG_035-25b>¶
　　(缺)　郡(缺)　　　　　　　　　菞民(缺)魯之日(缺)¶
盛隆㤙及孤弱恵閔(缺)窮民□(缺)魯飢寒得充業以土¶
屋(缺)小懽康存&KR0199;(缺)徳夫(缺)所行(缺)　　　足用□英¶
徐(缺)楊(缺)望者成行□彼豫(缺)獨専景(缺)且立表石勒¶
銘之功君輔&KR2641;室聖帝(缺)躬子子孫孫封(缺)　　石表¶
基垂名八皇¶
¶
　　府君諱勑字𠦑莭(缺)郎(缺)　字仲則弟(缺)字子臺東海¶
(缺)敬謙字季松河東臨汾人(缺)　　　字子睢&KR2641;中南¶
<pb:KR3h0070_WYG_035-26a>¶
鄭人長史李亮字威眀河南人故少府卿任城樊府君¶
諱豹字伯尹丞駱景字子雲河南熒陽人道人穎川長¶
(缺)　　君直五百左尉趙福字(缺)　北海□人右尉(缺)¶
¶
　　子興九江浚遒人¶
¶
　　右韓勑脩孔廟後碑威宗永夀三年立其間云脩飭¶
&KR0199;宅改畫聖象立禮樂器車輿薦席墻室壇井皆脩¶
廟事也其云謁廟拜墓謂孔墓也又云異人同心共¶
述徳政即題名中道人頴川君直也樊豹書法獨與¶
<pb:KR3h0070_WYG_035-26b>¶
衆異當是魯之前相也¶
¶
　　碑以於氏為於是窒為室郎為廊術為述菞為藜¶
□即圖字甍即薦字(仝上)¶
¶
　　韓府君孔子廟後碑永夀三年七月立有碑隂(金石録)¶
碑云皇漢帝元永夀三年青龍建酉孟秋之旬升布¶
天徳帝拜大臣曽曽𤣥𤣥云云末有府君諱勑字叔¶
節等題名十一人闕里祖庭記有永夀三年韓勑修¶
孔子墓碑在墓林中當是此碑(王厚之復齋碑録)¶
¶
<pb:KR3h0070_WYG_035-27a>¶
　　魯相史晨祠孔廟奏銘¶
¶
　　建寕二年三月癸卯朔七日己酉魯相臣晨長史臣謙¶
䪺首死□上¶
¶
　　尚書臣晨䪺首䪺首死□死□臣蒙厚恩受任苻守得¶
在奎婁周孔&KR0199;㝢不&KR0014;闡&KR1198;徳政恢崇壹變夙夜憂□¶
累息屏營臣晨䪺首死□死□臣以建寧元年到官行¶
秋饗飲酒畔宫畢復禮孔子宅拜謁神&KR0034;仰瞻□桷俯¶
視几筵靈所馮依肅肅猶存而無出酒脯之祠臣即自¶
<pb:KR3h0070_WYG_035-27b>¶
以奉錢&KR0113;上案食□□以叙小莭不敢空謁臣伏念孔¶
子乾巛所挺西狩獲麟爲&KR2641;制作故孝經援神□曰𤣥¶
□制命帝卯行又尚書□靈燿曰□生倉際觸期稽度¶
爲赤制故作春秋以眀文命綴紀撰書脩定禮義臣以¶
爲素王稽古徳亞皇代雖有裦成世享之封四時来祭¶
畢即歸國臣伏見臨璧□日祠孔子以大窂長吏備爵¶
所以尊先師重教化也夫封土爲社立稯而祀皆爲百¶
姓興利除害以祈豐穰月令祀百辟卿土(士字)有益於民¶
<pb:KR3h0070_WYG_035-28a>¶
矧乃孔子𤣥徳煥炳光于上下而本國&KR0199;居復禮之日¶
闕而不祀誠¶
¶
　　朝廷聖㤙所冝特加臣寑息□□情所思惟臣輙依社¶
稯出王家□春秋行禮以共煙祀餘(缺)賜先生執事臣¶
晨䪺首䪺首死□死□臣盡力思惟庶政□稱爲效増¶
異輙上臣晨誠惶誠(缺)䪺首䪺首死□死□上¶
¶
　　尚書(缺)　　時副言大傅大尉司徒司空大司農府治¶
所部従事¶
¶
<pb:KR3h0070_WYG_035-28b>¶
　　昔左仲尼汁光之精大帝所挺顔母毓靈承敝遭衰黒¶
不代倉(缺)㳅應聘嘆鳯不臻自衛反魯飬徒三千獲麟¶
□作端門見徴血書著紀黄玉&KR1943;應主爲漢制道審可¶
行乃作春秋復演孝經刪定六藝象與天談鈎河擿雒¶
&KR0077;揆未然魏&KR2068;蕩蕩與乾比崇¶
¶
　　右魯相史晨祀孔廟奏銘靈帝建寧三年立按永興¶
三年孔龢碑載吴雄奏用辟雍禮春秋饗孔廟出王¶
家錢給大酒直距此纔十有七年史晨復云到官秋¶
<pb:KR3h0070_WYG_035-29a>¶
饗無公出酒脯之祠至於自用奉錢乞依社稷出王¶
家榖以共煙祀此盖有司崇奉不䖍旋踵廢格也孔¶
龢碑中吴雄奏章則云奏雒陽宫此亦奏牘乃云上¶
尚書者郡國異於朝廷不敢直達帝所因尚書以聞¶
也樊毅復華下民租奏其式與此同漢末専尚䜟緯¶
乃以鉤河擿雒而頌尼父鄙哉　碑以倉為蒼煙為¶
禋汁為叶怖即怖字挈即契字&KR1943;古響字(𨽻釋)¶
¶
　　右魯相上尚書章其略曰建寧二年三月癸卯朔七¶
<pb:KR3h0070_WYG_035-29b>¶
日己酉魯相臣晨長史臣謙頓首死罪上尚書臣晨¶
頓首䪺首死罪死罪臣以元年到官行秋饗飲酒泮¶
宫復禮孔子宅而無公出酒脯之祠臣輒依社稷出¶
王家糓春秋行禮建寧靈帝年號也於此見漢制天¶
子之尊其辭稱頓首死罪而不敢斥至尊因尚書以¶
致達而已余家集録漢碑頗多亦有奏章患其磨㓕¶
獨斯碑首尾完備可見當時之制也又云孔子乾坤¶
所挺西狩獲麟為漢制作故孝經援神契曰𤣥丘制¶
<pb:KR3h0070_WYG_035-30a>¶
命帝夘行又尚書考靈曜曰丘生倉際觸期稽度為¶
赤制䜟緯不經不待論而可知甚矣漢儒之狹陋也¶
孔子作春秋豈區區為漢而已哉(集古録)¶
¶
　　魯相史晨等奏出王家糓祠孔子碑建寧二年兖州¶
(金石畧)¶
¶
　　右漢魯相晨孔子廟碑靈帝建寧二年立晨姓字見¶
於後碑此乃其所上尚書奏章盖當時之制郡國不¶
敢直聞朝廷因尚書以達之也碑云到官秋享無公¶
<pb:KR3h0070_WYG_035-30b>¶
出酒脯之祠自用俸錢以供祭祀知其為魯之賢相¶
也(金薤琳瑯)¶
¶
　　此史晨上尚書奏章盖漢制郡國因尚書以達天子¶
如今通政司事也晨初到官自出俸錢以供禋祀可¶
謂知尊聖人矣(石墨鐫華)¶
¶
　　觀此碑與置卒史碑略同知漢制郡國守相奏章雖¶
不得達天子猶得上書尚書府今一切格忌不得行¶
志所以古今不相及也魯相史晨當漢末季猶能上¶
<pb:KR3h0070_WYG_035-31a>¶
書享祀孔子空府竭寺咸來觀禮合九百七人亦盛¶
矣哉今時何可得也分法復爾超逸可為百代模楷¶
亦非後世所及(金石史)¶
¶
　　史晨請出王家糓祀孔子碑八分書建寧二年三月¶
今在曲阜縣廟中　飲酒畔宫者泮宫之異文也益¶
州太守髙眹修周公禮殿記亦作畔宫(金石文字記)¶
¶
　　史晨饗孔子廟後碑¶
¶
　　相河南史君諱晨字伯時従□騎校尉拜建寧元年四¶
<pb:KR3h0070_WYG_035-31b>¶
月十一日戊子到官乃㕥令日拜　孔子朢見闕觀式¶
路&KR1050;跽既至升堂屏氣拜手□肅屑僾□□若在依依¶
&KR0199;宅神之所安春秋復禮稽度𤣥靈而無公出享獻之¶
薦欽□春饗𨗳物嘉會述脩璧㢕社稯品制即上尚書¶
叅以苻騐乃敢承祀餘胙賦賜刋石勒銘并列本奏大¶
漢延期彌歴億萬¶
¶
　　時長史廬江舒季謙敬護五官掾魯孔畼功曺史孔淮¶
户曹掾薛東門榮史文陽馬琮守廟百石孔讃副掾孔¶
<pb:KR3h0070_WYG_035-32a>¶
綱故尚書孔立元世河東太守孔□元上䖏士孔裦文¶
禮皆會廟堂國縣貟冘吏無大小空府竭寺咸俾来觀¶
并畔宫文學先生執事諸弟子合九百七人睢歌吹苼¶
□之六律八音克諧蕩耶反□奉爵稱夀相樂終日於¶
穆肅㢕上下蒙福長享利貞與天無極¶
¶
　　史君饗後部史仇誧縣吏劉眈䓁補完里中道之周左¶
□垣壤決作屋塗色&KR0113;通大溝西□里外南注城池恐¶
縣吏斂民侵擾百姓自㕥城池道濡麦給令還所斂民¶
<pb:KR3h0070_WYG_035-32b>¶
錢材¶
¶
　　史君念孔瀆顔母井去市□逺百姓酟買不&KR0014;得香酒¶
羙□於昌平亭下立會市囙彼左右咸所□樂¶
¶
　　又勑瀆井復民餝治桐車馬於瀆上東行道袁南北各¶
種一行梓¶
¶
　　□夫子冢顔母井舎及魯公冢守吏凡四人月與佐除¶
右史晨饗孔廟後碑前碑載奏請之章此碑叙饗禮¶
之盛其補墻垣治瀆井種梓守冢皆在饗廟之後其¶
<pb:KR3h0070_WYG_035-33a>¶
字畫大小不等盖史君孔林中事不一書也(𨽻釋)¶
¶
　　碑以文陽為汶陽濡為壖薦即薦字冘即冗字□¶
即墻字□即壊字□即肉字(仝上)¶
¶
　　右史晨孔廟後碑載當時廟享觀禮者自長史季謙¶
五官掾缺孔暢而下凡九百七人可謂盛矣廟享之¶
後晨復修瀆治井及置守墓之人盖不但如前碑所¶
云出俸錢以供祀事其有㓛於孔氏甚大而部史仇¶
誧縣史劉耽亦復補垣除道至通大溝則晨固有以¶
<pb:KR3h0070_WYG_035-33b>¶
啓之也吁晨誠賢矣哉(金薤琳瑯)¶
¶
　　乂一碑紀晨姓字載當時廟享觀禮者九百七人復¶
脩瀆置井及守墓人可謂盛事　余所收二碑在漢¶
碑中頗為完好前碑止缺十一字後碑止缺一字按¶
都𤣥敬與楊用脩所録前碑缺二字而後碑乃缺三¶
字且前碑上尚書後有時副言大傅大尉司徒司空¶
大司農府治所部從事等二十字而都楊本俱無之¶
後碑又較二公多一望見闚觀觀字一享獻之薦薦¶
<pb:KR3h0070_WYG_035-34a>¶
字豈都公所收偶是缺壊本楊公又從都公書中抄¶
録不及以碑証耶余生後二公而得見所未見為之¶
一快(石墨鐫華)¶
¶
　　右漢史晨饗孔廟後碑予借自淵泉記室同諸家板¶
本讀之俱不甚差異但此帙後有武周時諸人題名¶
而洪本以下俱未言及之豈簡翁自别刻上得之而¶
遂偶附于此耶抑諸君因其人而畧之也嘉靖甲寅¶
四月七日記(𤣥牘記)¶
¶
<pb:KR3h0070_WYG_035-34b>¶
　　漢史伯時祀孔子有二碑前碑載晨姓氏爵里於建¶
寧元年四月十一日戊子到官乃以令日拜孔子¶
即修禋祀罷歛民錢後碑晨自出奉錢家榖以供禋¶
祀於建寧二年三月癸卯朔七日上尚書時副言大¶
傅大尉司徒司空大司農盖古國有大造司徒司空¶
通而論之晨不以案食小節自忽必上之尚書請之¶
天子亦賢矣(金石史)¶
¶
　　史晨饗孔廟後碑八分書今在廟中後有武后天授¶
<pb:KR3h0070_WYG_035-35a>¶
二年馬元貞題名(金石文字記)¶
¶
　　魯相晨謁孔子冡文¶
¶
　　右魯相晨謁孔子冡文已㫁裂闕其上一段其略可¶
見者云建寧元年三月十八日晨又云其四月十一¶
日戊子到官謁孔子塜其他文字雖完皆不可次第¶
魯相晨有兩碑皆在孔子廟中其一碑云臣&KR0170;恩受¶
任符守得在奎婁周孔舊寓又云臣以建寧元年到¶
官其一碑云魯相河南史君諱晨字伯時從越騎校¶
<pb:KR3h0070_WYG_035-35b>¶
尉拜以建寧元年四月十一日戊子到官然則斯碑¶
所載名晨盖相史晨也(金石録)¶
¶
　　漢故司空孔公之碑𨽻額闕里祖庭記云孔林有司¶
空孔扶碑碑録云司農孔峽碑在仙源縣墓前建寧¶
元年立農峽二字乃傳寫之訛其文上一半皆已淪¶
缺僅存其下九行多者十有四字碑云孔子十九世¶
孫則泰山都尉宙河東太守彪臨晉令僖之從昆弟¶
也順宗紀陽嘉二年六月太常魯國孔扶為司空注¶
<pb:KR3h0070_WYG_035-36a>¶
云字仲淵次年十一月免詳此碑之辭乃司空當國¶
時辟史晨之父為士曹属東閤祭酒後三十有三年¶
當靈帝建寧之元年晨自越騎校尉拜魯相以三月¶
丙申受命四月戊午到官既謁先聖塜遂為司空公¶
刻此碑其文云五内惨惻霰然(缺)　　　亾父見(缺)¶
　　　以云後昆盖是懐舊(缺)　　　非表阡納壙¶
之文也趙氏以為魯相謁孔子文當是不見其額之¶
故也(洪适𨽻續)¶
¶
<pb:KR3h0070_WYG_035-36b>¶
　　魯相謁孔廟殘碑¶
¶
　　(上闕)許(缺)帝命策授俾相亐魯吉月令辰欽謁(下闕)□□(缺)¶
藏寳覽鴻基之曠蕩觀林木之窈(下闕)揚美風而動物和¶
陰&KR1583;以興雨假爾□仰(下闕)訪之儒&KR1035;稽之典謨聖徳設¶
章先民有(下闕)左貭檏春秋烝嘗幾以獲福昔左周人(下闕)¶
成共立碑石因而銘之咸自紀□天(下闕)¶
¶
　　(上闕)史字𠦑德東海況基人(下闕)儒字仲睢東海郯¶
¶
　　右無名碑首尾上下皆碎裂餘石纔有餘行詳其辭¶
<pb:KR3h0070_WYG_035-37a>¶
非是䛕墓中人者亦非頌徳政紀工役之事前有帝¶
命策授俾相于魯吉月令辰欽謁十四字又云春秋¶
烝甞幾以獲福盖是謁廟之文後有訪之儒彦稽之¶
典謨聖徳設章及昔在周人之句似皆是鋪張孔子¶
也中云覽鴻基之曠蕩觀林木之窈深似指孔林而¶
言或題為駐蹕亭前㫁碑此亭盖在闕里趙氏著録¶
有魯相謁孔子碑而無其說疑即此也未有叔徳仲¶
雅題名皆東海人而亡其姓碑以況基為祝其乃春¶
<pb:KR3h0070_WYG_035-37b>¶
秋夾谷之地也　又以假爾為遐邇貭即質字(𨽻釋)¶
文已殘闕碑云帝命䇿授俾相于魯吉日令辰欽謁¶
(下缺)存者八行共百七字兖州石氏題為駐蹕亭前㫁¶
碑(復齋碑録)¶
¶
　　孔廟碑¶
¶
　　譙周云孔子死後魯人就冡次而居者百有餘家命¶
曰孔&KR0034;孔藂子曰夫子墓塋方一里在魯城北六里¶
泗水上諸孔丘封五十餘所人名昭穆不可復識有¶
<pb:KR3h0070_WYG_035-38a>¶
銘碑三所獸碣具存皇覽曰弟子各以四方竒木來¶
植故多異樹不生棘木刺草今則無復遺條矣(水經¶
注)¶
¶
　　漢碑¶
¶
　　永夀三年故婺州從事孔君徳於孔子墓祠壇前立¶
在仙源縣(天下碑録)　兖州(金石略)¶
¶
　　漢孔林殘碑¶
¶
　　篆書碑石中㫁字畫磨㓕不可讀(闕里志)¶
¶
<pb:KR3h0070_WYG_035-38b>¶
　　聖賢墓石¶
¶
　　孔子墓前石壇刻文　子思墓西石壇刻文皆漢𨽻¶
字(格古要論)¶
¶
　　古石壇刻文在山東兖州府泗水墓上(古今碑刻)¶
¶
　　漢魯相韓勑復顔氏繇𤼵碑¶
¶
　　永夀二年(天下　古今碑刻繇碑録　𤼵作徭役)¶
¶
　　永嘉三年立在兖州曲阜縣(金石略)¶
¶
　　苦縣孔子廟碑¶
¶
<pb:KR3h0070_WYG_035-39a>¶
　　濄水北逕老子廟廟北有雙石闕甚整頓闕東有孔¶
子廟廟前有一碑西面是陳相魯國孔疇建建和三¶
年立(水經注)¶
¶
¶
¶
¶
¶
<pb:KR3h0070_WYG_035-39b>¶
¶
¶
¶
¶
¶
¶
¶
¶
　　六藝之一録卷三十六¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:45.839917
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 268
<pb:KR3h0070_WYG_268-1a>¶
　　欽定四庫全書¶
¶
　　六藝之一録卷三百十　　　　錢唐倪濤撰¶
¶
　　歴代書論四十(器用之四墨譜)¶
¶
　　真誥云今書通用墨者何葢文章属隂墨隂象也自隂¶
顯于陽也¶
¶
　　續漢書云中官令主御墨¶
¶
　　漢書云尚書令僕丞郎月賜隃麋大墨一枚小墨一枚¶
東宫故事云皇太子初拜給香墨四丸¶
¶
<pb:KR3h0070_WYG_268-1b>¶
　　周書有湼墨之刑荘子云舐筆和墨晋文公墨縗邑宰¶
墨綬是知墨其來乆矣¶
¶
　　陶侃獻晋帝牋紙三十枚墨二十丸皆極精妙¶
¶
　　歐陽通每書其墨必古松之煙末以麝香方可下筆¶
¶
　　説文云墨者墨也字从黒土墨者煙煤所成土之類也¶
古人灼龜先以墨畫龜然後灼之兆順食墨乃吉尚書¶
洛誥云惟洛食漢文大横入兆即其事也¶
¶
　　酈元注水經云鄴都銅雀臺北曰氷井臺髙八尺有屋¶
<pb:KR3h0070_WYG_268-2a>¶
一百十間上有氷室𢾗井井深十五丈藏氷及石墨焉¶
石墨可書(又見陸雲與兄書云)¶
¶
　　括地志云東都夀安縣洛水之側有石墨山山石盡黒¶
可以書疏故以石墨名山¶
¶
　　新安郡記云黟縣南一十六里有石嶺上有石墨土人¶
多採以書有石墨井是昔人採墨之所也今懸水所淙¶
激其井轉益深矣¶
¶
　　韋仲将(即韋誕)墨法云今之墨法以好醇松烟乾搗以細¶
<pb:KR3h0070_WYG_268-2b>¶
絹簁于缸中簁去草芥此物至輕不宜露簁慮飛散也¶
烟一斤已上好膠五兩浸梣皮汁中梣皮即江南石檀¶
木皮也其皮入水緑色又觧膠并益墨色可下去黄雞¶
子白五枚亦以珍珠一兩麝香一兩皆别治細簁都合¶
調下鐡臼中寕剛不冝澤搗三萬杵多亦善不得過二¶
月九月温時臭敗寒則難乾每錠重不過二兩故蕭子¶
良荅王僧䖍書云仲将之墨一㸃如漆¶
¶
　　冀公墨法松烟二兩丁香麝香乾漆各少許右以膠水¶
<pb:KR3h0070_WYG_268-3a>¶
溲作挺火烟上薫之一月可使入紫草末色紫入秦皮¶
末色碧其色俱可愛¶
¶
　　昔祖氏本易定人唐氏之時墨官也今墨之上必假其¶
姓而號之大約易水者為上其妙者必以鹿角膠煎為¶
膏而和之故祖氏之名聞于天下今太行濟源王屋亦¶
多好墨有圓如珪亦墨之古製也有以栝木烟為之者¶
尤麤又云上黨松心為之尤佳突之末者為上¶
¶
　　江南黟歙之地有李廷珪墨尤佳廷珪本易水人其父¶
<pb:KR3h0070_WYG_268-3b>¶
超起唐末流離渡江覩歙中可居造墨故有名焉今有¶
人得而藏于家者亦不下五六十年葢膠敗而墨調也¶
其堅如玉其文如犀冩踰數十幅不耗一二分也¶
墨或堅裂者至佳凡収貯宜以紗囊盛懸于透風䖏佳¶
造朱墨法上好硃砂細研飛過好朱紅亦可以梣皮水¶
煑膠清浸一七日傾去膠清于日色中漸漸漉之乾濕¶
得所和如墨挺于朱硯中研之以書碑石亦須二月九¶
月造之¶
¶
<pb:KR3h0070_WYG_268-4a>¶
　　宋張永渉獵經史能為文章善𨽻書又有巧思紙墨¶
皆自造上每得永表輙執玩咨嗟者乆之供御者不¶
及也¶
¶
　　造麻子墨法以大麻子油沃糯米半碗強碎剪燈心堆¶
于上燃為燈置一地坑于中用一瓦鉢㣲穿透其底覆¶
其熖上取烟煤重研過以石噐中煎煑皂莢膏并研過¶
者糯米膏入龍腦麝香秦皮末和之搗三千杵搜為挺¶
置䕃室中俟乾書于紙上向日若金字也秦皮陶隠居¶
<pb:KR3h0070_WYG_268-4b>¶
云俗謂之樊槻皮以水漬和墨書色不脫故造墨方多¶
有用之¶
¶
　　近黟歙間有人造白墨色如銀迨研訖即與常墨無異¶
但未知所製之法¶
¶
　　掦雄答劉歆書云雄為郎自奏心好躭愽絶麗之文願¶
不受三嵗俸息休直事得肆心廣意成帝詔不奪俸令¶
尚書賜筆墨得觀書于石渠故天下上計孝亷及内郡¶
衛卒㑹者雄常把三寸弱翰賫油素四尺以問其異歸¶
<pb:KR3h0070_WYG_268-5a>¶
則以&KR1459;撾松槧二十七年于兹矣¶
¶
　　偽蜀有童子某者能誦書孟氏召入甚嘉其頴悟遂錫¶
之衣服及墨一丸後家童誤墜于庭下盆池中後數年¶
重植盆中荷芰復獲之堅硬光膩仍舊或云僖宗朝所¶
用墨之餘者¶
¶
　　唐王勃為文常先研墨數升以被覆面謂之腹藁起必¶
下筆不休(幼常夢人遺之墨丸盈袖)¶
¶
　　西域僧言彼國無硯筆紙但有好墨中國者不及也云¶
<pb:KR3h0070_WYG_268-5b>¶
是雞足山古松心為之僕常獲貝葉上有梵字數百墨¶
倍光澤㑹秋霖為忩雨濕因而揩字終不滅¶
¶
　　今常侍徐公鉉云建康東有雲穴西山有石墨親嘗試¶
之又云幼年常得李超墨一挺長不過尺細裁如筯與¶
其愛弟鍇共用之日書不下五千字凡十年乃盡磨邊¶
處際有刄可以裁紙自後用李氏墨無及此者超即廷¶
珪之父也¶
¶
　　唐末陶雅為雅州刺史二十年嘗責李超云爾近所造¶
<pb:KR3h0070_WYG_268-6a>¶
墨殊不及吾初至郡時何也對曰公初臨郡歳取墨不¶
過十挺今數百挺未已何暇精好焉¶
¶
　　山中新伐木書之字即隠起他日洗去墨字猶分明又¶
書于版牘嵗乆木朽而字終不動葢烟煤能固木也亦¶
徐常侍言¶
¶
　　今之小學者将書必先安神養氣存想字形在眼前然¶
後以左手研墨墨調手稳方書則不失體也又曰研墨¶
如病葢重其調勻而不泥也又曰研墨要凉凉則生光¶
<pb:KR3h0070_WYG_268-6b>¶
墨不宜熱熱則生沫葢忌其研急而墨熱又李陽氷云¶
用則旋研無令停乆乆則墨埃相汚膠力隳亡如此泥¶
鈍不任下筆矣¶
¶
　　後漢李尤墨銘¶
¶
　　書契既還研墨乃陳烟石附筆以流以伸¶
¶
　　曺植樂府詩¶
¶
　　墨出青松烟筆出狡兎翰古人成鴛跡文字有改刋¶
¶
　　李白酬張司馬惠墨歌¶
¶
<pb:KR3h0070_WYG_268-7a>¶
　　上党碧松烟夷陵丹砂末蘭麝凝珍墨精光乃堪掇¶
黄頭奴子雙鵶鬟錦囊卷之懐抱間今日贈予蘭亭去¶
興來洒筆㑹稽山¶
¶
　　右朱長文墨池編¶
¶
　　論墨法¶
¶
　　近世言墨法者葢推吾鄉雪齋趙彦先子覺彦先乃故¶
安定郡王超然居士令襟之子也其墨法本無宗承但¶
自少時篤好製造集諸家名方且招延良工無方不試¶
<pb:KR3h0070_WYG_268-7b>¶
無時不作叅合衆技舍短取長積日累月遂造其妙中¶
興三廟咸見貴重名播遐邇追踪潘李彦先所造墨至¶
多今物故已數十年墨之在人間者亦漸希少間有藏¶
得數笏者與至寳同貴彦先亦已嗣王封有子十四人¶
持麾把節亦已大半皆能紹其法然各務從仕鮮復留¶
意餘人得其傳者有郡士黄元功朱知常諸葛武仲詹從¶
之周逹先葉茂寔及天台陳伯叔琴隠薛道士之徒雖¶
皆頗異常品然較之真雪齋所造要之不及也余與雪¶
<pb:KR3h0070_WYG_268-8a>¶
齋諸子姪皆宛轉有姻好嘗為余言世俗相傳咸以對膠¶
為奇先公嘗言此大不然若用是法非特堅頑難磨且終¶
不能黒大扺當以十分為率煤六而膠四乃為中度但取¶
煙貴輕而杵貴多自熟耳膠次第泛論大槩如此至其要¶
妙非言之所能述也　右陳槱負暄野録¶
¶
　　張仲素墨池賦¶
¶
　　墨之為用也以觀其妙池之為玩也不傷其清茍變池而¶
為墨知功積而蓺成俾夜作晝日居月諸挹彼一水精其¶
<pb:KR3h0070_WYG_268-8b>¶
六書或流韻於崩雲之際乍滴瀝于垂露之餘由是變此¶
黛色涵乎碧虚浴玉羽之翩翩忽殊白鳥濯錦鱗之潎潎¶
稍見𤣥魚自强不息允臻其極何健筆以成文俾方塘之¶
改色沮洳斯乆杳冥不測受湼者必染其淄知白者咸守¶
其黑恢𢎞學海輝映儒林將援毫而恱目豈泛舟而賞心¶
其外可察其中莫見同君子之用晦比至人之不炫氷開¶
而純漆重重石映而𤣥珪片片倘北流而浸稻自成黑¶
黍之形如東門之漚麻更學素絲之變究其義也如蟲¶
<pb:KR3h0070_WYG_268-9a>¶
篆之所為恱其風也想鳥跡之多奇將與能而可傳可繼¶
豈謀樂而泳之游之恥魏國之沉沉徒開墨井笑崑山之¶
浩浩空設瑶池專其業者全其名乆其道者盡其美譬¶
彼濡翰成兹色水則知游藝之人盡以墨池而為比¶
¶
　　叚成式送温飛卿墨往復書十五首¶
¶
　　叚云近集仙舊吏獻墨二挺謹分一挺送上雖名殊九¶
九状異二螺如虎掌者非佳似兎支者差勝不思吳興¶
道士忽遇因取上章越王神女得之遂能注易但所恨¶
<pb:KR3h0070_WYG_268-9b>¶
雞山松節絶已多時上谷槲頭求之未獲也成式述作¶
中躓草隸非工惟兹白事足以驅䇿詎可供成塜之硯¶
奪如椽之筆乎¶
¶
　　温答云庭筠白即日僮幹至奉披榮誨蒙賫易州墨一¶
挺竹山竒製上蔡輕煙色奪紫帷香含漆簡雖復三䑓¶
故物貴重相傳五兩新膠乾輕入用猶恐于潛曠逺建¶
康尫羸韋曜名方即求雞木傅𤣥佳致别染龜銘殊恩¶
加于蘭省官禮備于松櫺(缺)¶
¶
<pb:KR3h0070_WYG_268-10a>¶
　　矧又𤣥洲(缺)¶
¶
　　帳中女史猶襲青香架上仙人常扶縹袂得¶
¶
　　于華近辱在庸虚豈知夜寉頻驚殊慙志業秋虵屢綰¶
不稱精研惟憂(缺)物虚投蠟盤空設晋陵雖壊正懼(缺)¶
兵工治徒深誰磨石硯捧受榮荷不任下情庭筠再拜¶
叚答云昨獻小墨殆不任用藉棖之力殊未堅剛和麰¶
之餘固非精好既非(缺)化所得豈是筑陽可求况某從¶
來政能慚(缺)祖之市果自少學業愧稚川之伐薪飛卿¶
<pb:KR3h0070_WYG_268-10b>¶
制肘功深碎掌(缺)倦齊奮五筆㨗發百函愁中復觧𤣥¶
嘲病裡猶屠墨守(缺)　　　　　　　　　承訊忻懌¶
兼襟莫測疲辭難知古訓行當祇謁條訪闕疑成式状¶
温答云昨夜安東聼偈牖北追凉柟枕才欹蘭缸未艾¶
縹䋲初觧紫簡仍傳麗事珍繁摛華益贍雖則竟山充¶
貢握槧堪書五丸二兩之精英三輔九江之清潤葛龔¶
受賜稱下士難求王粲著銘想遐風易逺俱苞(缺)　盡¶
入(缺)　遺逸皆存纎微悉舉鷃觀鵬運豈識逍遥鯢入¶
<pb:KR3h0070_WYG_268-11a>¶
鮒居應嗟坎窞願承謦欬以啓愚蒙廷筠状¶
¶
　　叚答云昨更拾(缺)　　　之餘自謂無遺䇿矣但愧井¶
蛙尚猶自恃醯雞未知大全忽奉毫白復新耳目重耳¶
(缺)徹(缺)　生慙張奐致(缺)研味難盡詎同王逺術士題¶
字入木班孟仙人噴書竟紙雖趙壹非草(缺)¶
¶
　　肝膽将破翰荅已疲有力負之更遲¶
¶
　　承問成式状¶
¶
　　温答云伏蒙又抒沖襟詳徴故事蒼然之氣仰則彌髙¶
<pb:KR3h0070_WYG_268-11b>¶
毖彼之泉汲而増廣方且驚神裭魄寜唯衿甲投戈素¶
洛呈祥翠媯垂貺龜字著象鳥英含華至於漢省五丸¶
武都三善仲宣佳藻既詠浮光張永研工常稱㸃漆逸¶
少每停質滑長康常務色輕(缺)乃韋書知為宋畫荀濟¶
提兵之檄磨楯而成息躬覆族之言削門而顯敢恃蛙¶
井猶望鯤池不任慚伏宗仰之至庭筠状¶
¶
　　叚答云赫日初昇白汗四匝愁議墨陽之地嬾窺兼愛¶
之書次復八行盈襞交互訪伏牛之夜骨豈望登真迷¶
<pb:KR3h0070_WYG_268-12a>¶
艮獸之沉脂虚成委任更得四供晋寢五入漢陵隠侯¶
辭著于麝膠葛𤣥術成于魚吐寜止千松政染三丸可¶
和僧䖍獨擅之才周顒自謂無愧而已支䇿長望梯几¶
熟觀方困九攻徒榮十部齊師其遁詎知脫扄成式状¶
温答云窃以童山不秀非鄒衍可吹眢井無泉豈耿恭¶
不拜墨尤之事謂之獲麟筆聖之言翻同倚馬静思神¶
運不測冥搜亦有自相里而分豈公輸所削流輝精絹¶
假潤清泉銘著李尤書投蘇竟字憂素敗不長飛掦(缺)¶
¶
<pb:KR3h0070_WYG_268-12b>¶
　　研蚌胎而合羙配馬滴以成章更率¶
¶
　　荒蕪益慚踈畧庭筠状¶
¶
　　叚答云藍染未青𤣥嘲轉白責羝羊以求乳耨石田而¶
望苖殆将(缺)腸豈止憎貌猶記烟磨青石黛漬(缺)書施¶
根易思號介難曉蘓秦同志傭力有而可題王隠南游¶
著書無而誰給今則色流琅硯光滴彩毫腹笥未减初¶
不停綴疲兵怯戰惟願竪降成式状¶
¶
　　温答云驛書方來言泉更湧髙同泰畤富類敖倉怯蒙¶
<pb:KR3h0070_WYG_268-13a>¶
叟之大匪駭王郎之小賊尤有(缺)中巧製廟裡竒香徴¶
上黨之松心識長安之石炭馬黔靡用龜食難知規虞¶
噐以成奢(缺)梁刑而嚴罪便當北面不獨棲毫廷筠状¶
叚答云飛卿愽窮奥典敏給芳詞吐水千瓶有才一石¶
成式寸紙寒暑素所不閑一卷篇題從來葢寡窃以墨¶
事故有巾箱先無可謂附騏驥而雖疲遵䋲墨而不跌¶
者忽記鄴西古井更欲探尋虢略鏤盤誰當倣效况又¶
劇閒可答但愧于子安一見之賜敢同于到惲乎陣崩¶
<pb:KR3h0070_WYG_268-13b>¶
鶴唳歌怯鷄鳴復将晨壓我軍望之如墨也豈勝(缺)居¶
懾䖏之至成式状¶
¶
　　温答云庭筠閲市無功持撾寡效(缺)　　　蝸睆傷明¶
庸敢撫翼鵷鵬追蹤驥騄每承函素若渉滄溟亦有叢¶
憏尚存戔餘可記至于縗從墨制既禦秦兵綬匪舊儀¶
仍傳漢制張池造冩蔡碣含舒荷新滏之恩空沾子野¶
發冶城之沼獨避元規窘類頡羔辭同格飰其為愧怍¶
豈可勝言庭筠状¶
¶
<pb:KR3h0070_WYG_268-14a>¶
　　叚答云韞牘遍尋緘筠窮索思安世箧内搜伯喈帳中¶
更覩沈家令之謝箋思生松黛楊師道之佳句才發煗¶
華抑又時方得賢地不愛寳定知灾祥不両誰識穹昊¶
所無還介方酬欝儀未睨羽驛㳫集筆路載馳豈知石¶
宣之書能迷中散麻𥜗之語獨辨光和底滯之時徴引¶
多誤殚筆搦紙慚怯倍増成式状¶
¶
　　温答云昨日浴籖時光風亭小宴三鼔方歸臨出捧緘¶
在酲忘答亦以蚳蝝乆罄川瀆皆隕豈知元化之杯莫¶
<pb:KR3h0070_WYG_268-14b>¶
能窮竭季倫之寳益更扶踈雖有瀚海叠石湏陽水號¶
烟城倥咏剩出青松惡道遺踪空留白石扇裡止餘烏¶
㹀屏間正作蒼蝇豈敢猶彎楚野之弓尚索神亭之㦸¶
謹當焚筆不復操觚矣庭筠状¶
¶
　　叚答云問義不休攬筆即作何啻懸鼓得槌也小生方¶
更陪鰓尚自舉尾更搜屋犬得復刀圭因記風人辭中¶
将書烏皂長歌行裡謂出松烟供椒掖量用百丸給蘭¶
臺率以六石棠棃所染滋潤多方黎勒共和周遮無法¶
<pb:KR3h0070_WYG_268-15a>¶
傅元稱為正色豈虚言歟飛卿筆陣堂堂舌端衮衮¶
一盟城下甘作附庸成式状¶
¶
　　右蘇易簡文房四譜¶
¶
　　苕溪漁隠曰遯齋閒覧云蘇易簡作文房四譜以硯為¶
首務謂紙筆墨皆可随時搜索其可以終身俱者惟硯¶
而已此語極當余於文房四譜遍尋初無此語惟硯録¶
云余生十五六嵗即篤喜硯墨紙筆四者之好俱均若¶
墨紙筆居常求之必得其精者但取用之不乏至於可¶
<pb:KR3h0070_WYG_268-15b>¶
與終身獨硯而已則知遯齋所云誤也東坡云阮生言¶
未知一生當著㡬兩屐吾有佳墨七十枚而尤求取無¶
已不近愚耶石昌言蓄李庭珪墨不許人磨或戯之云¶
子不磨墨墨将磨子今昌言墓木拱矣而墨故無恙李公¶
擇見墨輙奪相知間抄取殆徧近有人從梁許來云懸¶
墨滿堂此通人之一蔽也余嘗有詩曰非人磨墨墨磨¶
人此語殆可凄然云¶
¶
　　又¶
¶
<pb:KR3h0070_WYG_268-16a>¶
　　苕溪漁隠曰東坡前詩乃和舒教授觀所藏墨其畧云¶
世間有癖念誰無傾身障簏尤堪鄙一生當著㡬兩屐¶
定心肯為㣲物起此墨足支三十年但恐風霜侵髪齒¶
非人磨墨墨磨人缾應未罄罍先恥又云吾蓄墨多矣¶
其間數枚云是廷珪造雖形色異衆然歳乆墨之亂真¶
者多皆疑而未决也又陳履常云晁無斁有李墨半丸¶
云裕陵故物也往於秦少游家見李墨不為文理質如¶
金石亦裕陵所賜王平介甫所藏者潘谷見之再拜曰¶
<pb:KR3h0070_WYG_268-16b>¶
真庭珪所作也世惟王四學士有之與此為二矣嗟乎¶
世不乏竒乏識者耳詩云秦郎百好俱第一烏丸似漆¶
姿如石巧作松身與鏡靣借羙於外非良質潘翁拜跪¶
摩老眼一生再見三歎息了知至鍳無遁形王家舊物¶
秦家得君今所有亦其亞伯仲小低猶子姪¶
¶
　　遯齋閒覧云唐末墨工李超與其子庭珪自易水渡江¶
遷居歙州本姓奚江南賜姓李氏庭珪始名庭邽其後¶
改之故世有奚庭珪墨或有作李庭邽字者誤也墨亦¶
<pb:KR3h0070_WYG_268-17a>¶
不精庭珪之弟庭寛寛之子承宴宴之子文用皆能世¶
其業然皆不及庭珪祥符中治昭應宫用庭珪墨為染¶
飾今人間所有皆其時餘物耳有貴族嘗誤遺一丸於¶
池中疑為水所壊因不復取既逾月臨池飲又墜一金¶
器焉乃令善水者取之併得其墨光色不變表裏如新¶
其人益寳藏之¶
¶
　　東坡云潘谷作墨精妙雜用髙麗煤故詩云徂徠無老¶
松易水無良工珍材取樂浪妙手惟潘翁魚胞熟萬杵¶
<pb:KR3h0070_WYG_268-17b>¶
犀角盤雙龍苕溪漁隠曰余謂李墨既為難得則潘墨¶
亦非易求然今世無二人墨終不乏用固不必愛竒也¶
¶
　　右胡仔苕溪漁隠詩話¶
¶
　　唐李嶠詠墨¶
¶
　　長安分石炭上黨結松心遶畫蝇初落含滋綬更深悲¶
絲光易染疊素綵還沉别有張芝學書池幸見臨¶
¶
　　右詩雋類函¶
¶
　　松滋侯傳¶
¶
<pb:KR3h0070_WYG_268-18a>¶
　　易𤣥光字處晦燕人也其先號青松子頗有材幹雅淡¶
清真深隠山谷不仕以吟嘯烟月自娱嘗謂門生邴炎¶
曰余青山白雲之士去榮華絶嗜慾修真得道乆不為¶
寒暑所侵壽且千嵗然猶未離五行之數終拘有限予¶
漸覺形神枯槁是知老之将至矣念他日必為風雨所¶
□後因子熾盛余當神化為雲氣之状升霄漢矣其留¶
者號元塵生徙居黔突之上必退膠水之契隃縻處士¶
以鹿角煎和丹砂麝香數味遺而餌之其後果然門生¶
<pb:KR3h0070_WYG_268-18b>¶
皆以青松子前知定數矣元塵生餌藥得道自黄帝時¶
蒼頡比鳥跡為文以代結䋲之政元塵與有功焉其後¶
子孫皆能傳其術以成道易水之上遂為易氏焉元光¶
即元塵曽孫也家世通元處素其壽皆永嘗與南越石¶
虚中為研䆒雲水之交與宣城毛元鋭華隂楮知白為¶
文章濡染之友明天子重儒元慕其有道世為文史之¶
官特詔光常侍御案之右拜中書監儒林待制封松滋¶
侯其宗族蕃盛布在海内少長皆親硯席以文顯用也¶
<pb:KR3h0070_WYG_268-19a>¶
史臣曰古者得姓非官族世功則多以地名為氏或爵¶
邑焉或所居焉松滋侯易氏葢前山林得道人也青松¶
子冨有春秋不顯名氏其族或隠天下名山皆避為棟¶
梁之用也有居泰山者秦始皇廵狩至東岳因經其隠¶
所拜其兄弟五人為大夫焉其叅元得道能神化者則¶
自易水之上後代故用為姓云¶
¶
　　右文嵩文房四友傳¶
¶
　　安晚先生陳元除子墨客卿誥¶
¶
<pb:KR3h0070_WYG_268-19b>¶
　　昔李斯學於荀况為秦客卿尊寵委任之乃焚書坑儒¶
自畔於孔氏罪不勝誅爾與毛頴陶泓之儔娱侍始皇¶
乃能黤黮葢覆知黒守白迄全博士書不至湮㓕魯共¶
王得科斗文字寫之竹簡亦與有力焉遂使百王文物¶
如五采章施後世炳然目擊其有功於名教甚大與李¶
斯異矣然則傳前古文章之印有三代號令之風磨以¶
嵗月賁飾聖世其效可殫紀耶俾陞棘列之光華實亦¶
松階之積累宜戒成蝇之誤務滋脱兔之毫往欽乃司¶
<pb:KR3h0070_WYG_268-20a>¶
毋乏吾事可除子墨客卿¶
¶
　　竹溪林使君代陳元謝啟¶
¶
　　焚膏油而自苦乆懐如擣之憂升卿掌以驟華遽沐兼¶
収之寵俯慙小物仰累洪罏伏念某黒水𣲖遥黟川源¶
淺自分為池中之物伊誰賞㸑下之音堅白辨雄見比¶
漆園之傲雌黄口衆競嗤墨子之非擊幼安之缶而歌¶
烏烏觧子雲之嘲而守黙黙面目黎黒志氣消磨未能¶
希擣藥之仙已甘儕飲墨之士輕重未可問寕覬死灰¶
<pb:KR3h0070_WYG_268-20b>¶
之復燃尺寸垂将來敢作凌煙之逺計竈非肯媚突不¶
得黔徒詫屈原之獨清寕信老子之守黒人皆自售爭¶
先懐金而紆朱巳獨見遺反誚草元之尚白既論情無¶
膠漆之固疇見知於杵臼之間肉食之色既無塵衣之¶
緇莫滌元珪誰錫故笏空存家聲莫續於五松陋品驟¶
躋於九棘左右斷無即墨之譽姓名曷至中書之堂自¶
揆資輕有慚明試兹葢恭遇某官筆既提而再入瑟無¶
膠以不調愽極羣書允謂墨荘之富善無棄物均為夾¶
<pb:KR3h0070_WYG_268-21a>¶
袋之儲惟其肯摸索於暗中所以入收拾之數内某敢¶
不執愈堅於金石瑩無變於丹青磨湼豈無恪守磷緇¶
之訓方圓俱可肯貽卿皂之譏¶
¶
　　後村劉中書陳元除子墨客卿誥¶
¶
　　秦重卿爵以客斯為之漢仍秦舊位亞翰林主人一等¶
優游文字之間而不責以吏課有賔友之道焉爾粲然¶
有文磨而不磷雖嘗見闢於孟軻而或者謂其與孔子¶
葢相為用來從吾遊質凝重而氣芳潔所長不在於㸃¶
<pb:KR3h0070_WYG_268-21b>¶
竄典謨塗改雅頌而已進之卿列待以客禮夫膏沃者¶
光燁漬乆者色深人之於學何獨不然予不憚於硏磨¶
爾益思於䇿勵¶
¶
　　代陳元謝啓¶
¶
　　召同四友愧濡染之非才仕至九卿忽婆娑而就列皆¶
猶甄之賜也非媚竈而得之伏念某分上黨之枝傳絳¶
人之業朝磨鐡研夕映雪窓雖皴裂欲無全膚然燥濕¶
終不改度嗜古文字班馬之香是薫與人交游陳雷之¶
<pb:KR3h0070_WYG_268-22a>¶
交不觧弄翰之池盡黒餬口之突不黔偶陪泓頴之名¶
流殊之卿雲之妙思上恩甚渥月輙給於一枚舊學都¶
荒嵗纔磨於寸許中遭㸃黦稍見擯疎嗤畫駮之俳諧¶
指成蝇之謬誤仲将之㸃如漆世豈無其公評内史之¶
灰復然公真有於大造粤惟先世僅受松封曽是鯫生¶
驟躋棘列兹葢伏遇某官睟然見面黙而知言潤色廟¶
謨不假丹青之力劑量人品尤嚴皂白之分既湔黤黮¶
之誣亦玷清華之選某敢不研精游藝摩頂酬知杜陵¶
<pb:KR3h0070_WYG_268-22b>¶
金掌之詩可謂榮矣豫子漆身之事竊有感焉¶
¶
　　右文房四友除授集¶
¶
　　胡謙厚擬駮陳𤣥除子墨客卿奏¶
¶
　　準中書門下省送到録黄一道今月日奉聖㫖陳元¶
除子墨客卿令臣書讀者¶
¶
　　右臣聞九卿法河海必湏清潔之流片楮黯雲煙要皆¶
黮黤之輩茍令躐進有累文明庸不避於怨仇輙少加¶
以辨白謹按陳元不能潔己動輙汚人石虚中見謂剛¶
<pb:KR3h0070_WYG_268-23a>¶
方首遭蒙昩楮知白繼被㸃黦終難掃除不惟媚竈以¶
致身抑且膠柱於臨事焚膏油以自勵非如韓愈之窮¶
年磨頂踵而不辭實遵墨翟之邪説或黄冠而侍御案¶
或緇衣而倚釋門或㸃宫粧之蛾眉或供日輸之螺黛¶
跡其譎行罔匪異端刮垢磨光雖幸見收於此日知白¶
守黒必難自全於他時今令越彼松階躋之棘列正恐¶
素絲不能以自守白璧不免於有汚志氣消磨精神惨¶
淡難免成蝇之誤徒重用皂之譏欲望聖慈亟收成命¶
<pb:KR3h0070_WYG_268-23b>¶
毋使清要之選溷於緘黙之流所有録黄臣未敢書讀¶
須致奏聞伏候勅㫖¶
¶
　　右擬弹駁四友除授集¶
¶
　　墨以九蒸萬杵為貴松烟鹿膠今失乆矣¶
¶
　　輟耕録曰上古竹挺㸃漆中古以石磨汁魏晉時始有¶
墨丸乃漆烟松煤為之晉人用凹心硯者欲貯瀋耳自¶
後有螺子墨巵言曰韋誕之墨一㸃如漆六朝無過張¶
永五季無過奚超及其子廷珪(廷珪在南唐賜姓李)宋有常和沈¶
<pb:KR3h0070_WYG_268-24a>¶
珪陳贍皆妙品也張遇以龍香劑進御有隠君子王廸¶
者止用逺烟鹿膠而自有龍麝氣當勝之至潘谷而妙¶
駸駸乎廷珪流亞矣元朱萬初又谷流亞也蘓浩然澥¶
自製墨皆作松紋皴皮堅緻如玊石王廸流也宋徽宗¶
蘓合烟墨法至金章宗乃以蘓合油搜烟為之價同黄¶
金宣廟有龍鳯大錠外有查文通龍忠廸方正蘓眉陽¶
羅小華汪中山邵青丘及子格之方于魯程君房汪仲¶
嘉吴左干丁南羽今則潘嘉客方凱吳民望去塵墨法¶
<pb:KR3h0070_WYG_268-24b>¶
曰虬松取烟鹿膠相揉九蒸囘澤萬杵力扣古用松烟¶
今用油烟古自製鹿膠今用廣膠矣桐油乃黒菜油則¶
白䄷油䄷烟者輕五䄷油一䄷烟者重以漆與紫草入¶
油六石得一石烟則望之碧而日中紫矣自謂敵程君¶
房其法不用氷麝而止用豬膽萬杵之以氷麝能奪墨¶
之色也試法磨各墨於研俟其乾置水中則上者乃黒¶
次則逈白惟李廷珪作藍色¶
¶
　　右方以智通雅¶
<pb:KR3h0070_WYG_268-25a>¶
¶
¶
¶
¶
¶
¶
¶
¶
<pb:KR3h0070_WYG_268-25b>¶
¶
¶
¶
¶
¶
¶
¶
¶
　　六藝之一録卷三百十¶
¶

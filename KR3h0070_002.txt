# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:36.894091
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 2
<pb:KR3h0070_WYG_002-1a>¶
　　欽定四庫全書¶
¶
　　六藝之一録卷二　　　　　　錢塘倪濤撰¶
¶
　　金器欵識二¶
¶
　　周文王鼎¶
¶
¶
¶
　　右髙八寸九分耳髙二寸三分闊二寸深三寸八分¶
<pb:KR3h0070_WYG_002-1b>¶
口徑長六寸一分闊四寸三分腹徑長六寸三分闊¶
四寸五分容三升有半重一十二斤三兩四足銘七¶
字按鹵字許氏説文云從西省象鹽形鹵即魯字也¶
古尚書魯作□古之文字形聲假借如鄦作許咎作¶
臯繆作穆之類是也尊説文云酒器也從酋廾以奉¶
之今尊傍加□乃阜字從阜者葢取髙大之意彝説¶
文云宗廟常器也從糸糸綦也廾持米器中實也王¶
聲也今彝其首作□者乃王也其左作㸃者象米形¶
<pb:KR3h0070_WYG_002-2a>¶
也右作□者系也下作□者卄也魯公者周公也文¶
王者周文王也按史記魯世家云武王徧封功臣同¶
姓戚者封周公旦於少昊之墟曲阜是為魯公周公¶
不就封留佐武王今考其銘識文畫尚類于商則知¶
周公之時去商未逺故篆體未有變者以是推之則¶
此為周公作祭文王之器無疑其制足象蜼形上為¶
鼻下為尾髙而且長其兩耳亦鏤蜼文蜼之為物爾¶
雅以謂禺属昻鼻而長尾尾有兩岐遇雨則以尾塞¶
<pb:KR3h0070_WYG_002-2b>¶
其鼻葢取其有智衮冕繡宗彞之章而以虎蜼亦此¶
義也其身四周隱起獸面葢饕餮之象也古者鑄鼎¶
象物以知神姦鼎設此象葢示飲食之戒銘曰尊彝¶
者舉禮器之總名而已是鼎也仲忽於元祐間進之¶
竒古可愛足以冠周器腐儒挾持異端輙稱墟墓之¶
物以請罪焉方當紹述先烈作新大政故用堲□朋¶
邪以彰寳器俾一時純正不沮於朝異代神竒復顯¶
於世豈不快哉(愽古圗)¶
¶
<pb:KR3h0070_WYG_002-3a>¶
　　右文王尊彞銘紹聖間宗室仲忽獲此器以獻有旨¶
下祕閣考驗而館中諸人皆以為後世詐偽之物不¶
當進于御府於是仲忽坐罰金然其器猶蔵秘閣初¶
仲忽以器銘上一字與小篆鹵字相類遂讀為魯因¶
以文王為周之文王曰此魯公伯禽享文王廟器也¶
其言頗近乎夸故當時疑以為偽然兹器制作精妙¶
文字竒古決非偽物識者當能辨之惟遂以為魯公¶
器者初無所據爾(金石錄)¶
¶
<pb:KR3h0070_WYG_002-3b>¶
　　古人多以形聲假借如鄦作許咎作臯繆作穆之類¶
不可槩舉知此則以鹵為魯葢無可疑魯公者周公¶
也文王者周文王也按史記魯世家云武王克商徧¶
封同姓功臣戚者封周公且於少昊之墟曲阜是¶
為魯公魯公不就封留佐武王以是推之則此器乃¶
周公所作以祭文王者也此鼎也而謂之尊彞舉禮¶
器之總名而已(紹興古器評)¶
¶
　　周晉姜鼎¶
¶
<pb:KR3h0070_WYG_002-4a>¶
<pb:KR3h0070_WYG_002-4b>¶
<pb:KR3h0070_WYG_002-5a>¶
<pb:KR3h0070_WYG_002-5b>¶
　　韓城鼎銘　惟王九月乙亥晉姜曰余惟嗣朕先姑¶
君晉邦余不　安寜巠雝明徳宣　我猷用　所辭¶
辟　　　　剿虔不　　　　㠯寵我萬民嘉遣我¶
錫鹵賚于兩㐱□文侯頵令畢　　　征綏　　堅¶
久吉金用作寳尊鼎用康&KR0008;妥懐逺邦君子晉姜用¶
蘄　麋夀作恵　亟萬年無疆用　徳畯保其子孫¶
三夀是利　右原父釋文原父既得鼎韓城遺予以¶
其銘而太常愽士楊南仲能讀古文篆籀為余以今¶
<pb:KR3h0070_WYG_002-6a>¶
文冩之而闕其疑者原父在長安所得古竒器物數¶
十種亦自為先秦古器記原父博學無所不通為余¶
釋其銘以今文而與南仲時有不同故并著二家所¶
解以俟博識君子(集古錄)¶
¶
　　楊南仲云嘉祐己亥嵗馮翊有得鼎韓城者摹其欵¶
識於右按其銘葢多古文竒字　蔡襄云得原父鼎¶
器銘知古之篆字或多或省或移之左右上下然亦¶
有工拙秦漢以來裁歸一體故古文所見止此(書畫譜)¶
<pb:KR3h0070_WYG_002-6b>¶
晉姜鼎以今權量校之其重若干其容若干以合周¶
律當為權若干為量若干周自中世天子不得考度¶
量協彞器侯國得自為制則當晉國不知其為權量¶
輕重多寡也銘曰惟王十月乙亥晉姜曰余惟嗣先¶
姑君晉邦余不敢荒寜知其為晉鼎矣然則其謂晉¶
姜則齊女也春秋時齊歸晉女者獻公則齊姜文公¶
則大姜平公則少姜其在春秋前則穆侯夫人書傳¶
雖間有遺缺不得盡見然其著者此爾少姜早死季¶
<pb:KR3h0070_WYG_002-7a>¶
姜不得主祀穆夫人不盡穆侯世惟文公夫人當襄¶
公世猶不棄祀事疑此大姜鼎也聖人作春秋於嵗¶
首則書王説者謂謹始以正端故舊史以示成法今¶
晉人作鼎則曰王矣是當時諸國皆以尊王正為法¶
不獨魯也考於禮制鼎者或以宴享亦或以饗祭其¶
數亦異矣故有正鼎者謂牛羊豕魚腸腊胃膚也其¶
在羞鼎則膷(音香牛臛也)臐(音熏羊臛也)膮(音寮豕臛也)矣葢食禮¶
無膚祭禮則有之故其大者為膚鼎惟鼎則享備體¶
<pb:KR3h0070_WYG_002-7b>¶
也晉姜之作殆膚鼎謂耶(廣川書跋)¶
¶
　　右髙一尺三寸耳髙一寸二分闊二寸深七寸七分¶
口徑一尺四寸七分腹徑一尺五寸容四斗一升重¶
七十七斤二兩三足銘一百二十有一字晉姜齊侯¶
宗女姜氏以其妻晉文侯故曰晉姜觀其始言君晉¶
邦取其寡小君之稱以正其名中叙文侯威貫通洪¶
征綏湯原以顯已之有助迨其末也又言保其孫子¶
三夀是利則三夀者與詩人言三夀作朋同意葢晉¶
<pb:KR3h0070_WYG_002-8a>¶
姜觀其始特保我子孫而外之三卿亦冀夀考也欵¶
識條理有周書誓誥之辭而又字畫妙絶可以為一¶
時之冠也(博古圗)¶
¶
　　周伯碩父鼎¶
¶
¶
¶
¶
<pb:KR3h0070_WYG_002-8b>¶
<pb:KR3h0070_WYG_002-9a>¶
　　右髙一尺六寸九分耳髙四寸四分闊四寸八分深¶
九寸九分口徑一尺六寸八分腹徑一尺七寸九分¶
容九斗五合重一百二十斤八兩三足銘五十字耳¶
足皆素純緣之外飾以蟠䕫腹間比以鱗紋銘曰惟¶
六年八月初吉巳者以年繫月以月繫日也曰子史¶
伯碩父者伯碩父雖不見於經傳然周有太史内史¶
之官謂之子史則稱於父曰子舉其官曰史而伯碩¶
父則又其名也曰追孝於朕皇考釐仲王母乳母者¶
<pb:KR3h0070_WYG_002-9b>¶
用昭孝享於其考妣也釐謐也而曰釐仲者葢古人¶
以字為謐因以為族則仲疑其族也若王母乳母則¶
追孝皇考而并及之其曰綰綽則祝以優裕之辭耳¶
(博古圗)¶
¶
　　周史頙鼎¶
¶
¶
<pb:KR3h0070_WYG_002-10a>¶
¶
¶
¶
¶
¶
¶
¶
　　右髙一尺四寸六分耳髙三寸九分闊四寸三分深¶
<pb:KR3h0070_WYG_002-10b>¶
九寸五分口徑一尺五寸腹徑一尺五寸六分容二¶
斗六升三合重七十六斤三足銘四十三字耳足純¶
素純緣之下以雷紋為飾曰史頙者雖不見於經傳¶
葢史則言其官頙則言其名是器與前伯碩父鼎言¶
其考妣謐號大率相類然所異者此鼎差小特不紀¶
其嵗月雖辭有詳畧器有大小不害其為同實一時¶
之物(博古圗)¶
¶
　　史伯碩父鼎二至和元年虢州得之嘗命校其權量¶
<pb:KR3h0070_WYG_002-11a>¶
所極并其形制圗焉其一髙尺有七寸八分深尺有¶
一寸八分徑尺有九寸六分受一石二斗重若干其¶
二髙尺有六寸五分深尺有八分徑一尺五寸八分¶
其受一䄷重若干銘曰惟六年八月初吉巳子史伯¶
碩父追孝於朕皇考釐仲王母舟母尊鼎凡四十三¶
字其六字刓缺不可識或謂支干相配五行無巳子¶
也余按商兄癸彞為丁子周戩敦作乙子其類甚多¶
葢以剛日柔日相配而制器之日用剛則以柔配之¶
<pb:KR3h0070_WYG_002-11b>¶
用柔則亦以剛為配之五行之用然也戊巳為土戊¶
為土生已為土滅剛日不用而以巳配者葢用其剛¶
必即柔以成之今術家猶然在甲子六年正月朔當¶
辛未則八月一日朔當戊子然碩父正宣王時其曰¶
史伯則史臣而位大夫者故得作宗器以薦祖廟班¶
伯以史伯為厲王世昔鄭桓公宣王司徒問國於史¶
伯則不得為厲王時矣今官庫有史頴鼎名同其皇¶
考舟母或以碩父為頴字者雖然必(闕)與其字為配¶
<pb:KR3h0070_WYG_002-12a>¶
至其作宗器於廟則不得以字著也頴或與碩父為¶
兄弟此不可得而知矣今鼎二以釐仲為皇考以舟¶
母為王母釐葢王父則以舟為王母其周女也稱王¶
父以皇考則周固有之矣古之為史者書傳直以名¶
配之而不著姓此其世代不得考也然銘有用蘄綽¶
綰眉夀或為說曰綰如祈天永命綽如垂裕後昆以¶
其書考之恐不盡得其文古人於書直有不可意得¶
者況以秦文考之耶(廣川書跋)¶
¶
<pb:KR3h0070_WYG_002-12b>¶
　　史伯碩父鼎　右二器形制欵識悉同而文字刓缺¶
以二鼎參讀而互辨之可識者四十有三字不可見¶
五字而已按史伯周宣王臣碩父其字也鄭桓公為¶
周司徒問王室於史伯史伯具以諸國及晉楚所以¶
興對春秋外傳是之而漢書古今人表於厲王宣王¶
時皆書史伯疑非二人葢羡文耳此二鼎銘文著史¶
伯碩父所以作鼎曰朕皇考釐仲王母舟母尊鼎而¶
周器之拓文有曰史頴作朕皇考釐仲王母舟母尊¶
<pb:KR3h0070_WYG_002-13a>¶
鼎欵識字畫大致皆同則知頴者葢碩父之名三鼎¶
之文互相見爾考之經傳周有史佚衛有史輶晉有¶
史趙率以官為氏故碩父之名與氏皆冠以史曰伯¶
者葢五十所加猶伯陽父仲山父之類是也又幽王¶
之臣有虢石父而晉有伯石於碩父亦近之然虢石¶
父虢公也未嘗為史而晉之伯石乃楊食我耳非天¶
子之命卿弗可稱伐於鼎是知史伯碩父非此二人¶
也古文周與舟同史伯周臣故稱其王母曰周母猶¶
<pb:KR3h0070_WYG_002-13b>¶
周之姜任太姒號曰周室三母亦以國著也以斯銘¶
考之釐仲者史伯之皇考而周母其王母也今先釐¶
仲而後周母則釐仲實王父耳下言王母則上為王¶
父可知故但曰皇考銘之首曰惟六年八月初吉巳¶
子以巳配子則於十日剛柔疑若弗類然三代鼎彞¶
銘刻若此者甚多有之兄癸彞文曰丁子周戩敦文¶
曰乙子今此鼎文曰巳子是也或曰戊與己同類古¶
尚未分則所謂己子乃戊子也或曰易之五位相得¶
<pb:KR3h0070_WYG_002-14a>¶
而各有合以配十日若甲與己合古亦未分則所謂¶
己子乃甲子也丁子乙子義亦如之其説未知孰是¶
銘之卒章曰用蘄綽綰眉夀晉姜鼎銘亦有此語葢¶
祈天永命俾弗中絶故曰綰垂裕後昆俾昌而大故¶
曰綽與萬年子孫永保同意皆善禱之辭也鼎唇之¶
文鏤為龍與饕餮之象而腹皆作龍鱗與周寏父鼎¶
頗相類皆合而成體散而成章之義所謂龍文之鼎¶
葢取諸此(東觀餘論)¶
¶
<pb:KR3h0070_WYG_002-14b>¶
　　周王伯鼎¶
¶
¶
　　右髙五寸三分耳髙一寸二分闊一寸四分深三寸¶
口徑長四寸七分闊三寸四分腹徑長五寸闊三寸¶
六分容一升六合重三斥四兩四足銘五字按史傳¶
有曰史伯者著其姓也有曰鄭伯者舉其國也有曰¶
僖伯者稱其諡也今此伯謂之王以為諡則王不可¶
<pb:KR3h0070_WYG_002-15a>¶
為諡以為國則王未嘗名國以為姓則三代之間未¶
見王姓而顯者惟武王初定商以九鼎寳玉封諸侯¶
而書序克商之後亦曰分寳玉于伯叔之國然則王¶
伯者疑其為王之伯父也曰寳齍者考諸周禮雖有¶
掌玉齍之官然形制訖無所考以其方而四足與諸¶
方鼎悉類故附於鼎云(博古圗)¶
¶
　　周季㜏鼎¶
¶
<pb:KR3h0070_WYG_002-15b>¶
¶
¶
¶
¶
¶
¶
¶
　　右髙五寸五分耳髙一寸闊一寸二分深三寸五分¶
<pb:KR3h0070_WYG_002-16a>¶
口徑五寸五分腹徑五寸八分容三升重三斤二兩¶
三足銘四十九字昔康王命作册畢曰分居里成周¶
郊則成周者西周也麓説文以為守山林吏又曰林¶
属於山為麓則徙于楚麓者謂其山之林麓葢如書¶
言大麓之類王欲徙楚先命小臣夌往見以相其居¶
王至于居也復遣錫貝錫馬及兩所以賞之曰季㜏¶
者說文㜏通作妘以為祝融之後姓也富辰嘗舉叔¶
妘而韋昭亦以妘為妘姓之女則㜏乃其妃也曰季¶
<pb:KR3h0070_WYG_002-16b>¶
者又特言其序耳詩所謂彼美孟姜仲氏任只有齊¶
季女皆指其序也(博古圗)¶
¶
　　右季㜏彞銘蔵洛陽趙氏銘字畫與大篆小異葢古¶
文也當是周初接商時器余遍閲商周諸器銘所謂¶
古文者大率如此而唐之所書皆别作一體筆畫疎¶
瘦與彞鼎間字絶異雖李陽冰亦為之不知何所依¶
據余以為學古文當以彞鼎間字為法(金石錄)¶
¶
　　銘四十有九字結密而小(墨林快事)¶
¶
<pb:KR3h0070_WYG_002-17a>¶
　　周中鼎¶
¶
¶
¶
　　中謂南宫中耳後有數鼎皆一時物也(鍾鼎欵識)¶
¶
　　右髙九寸三分耳髙二寸一分闊二寸二分深六寸¶
一分口徑八寸七分腹徑九寸五分容一斗五升重¶
九斤四兩三足銘四字曰中作寳鼎純素不加文鏤¶
與父已中甗南宫中鼎皆出一手特南宫中鼎銘文¶
僅百字其略曰王命中先相南國則知是器皆中一¶
<pb:KR3h0070_WYG_002-17b>¶
時之制也銅色沁暈如碧玉製作典古在周器中最¶
為純厚者焉(博古圗)¶
¶
　　銘四字曰中作寳鼎中不知其為誰然按所藏彝器¶
有曰南宫中鼎制作典古不加文飾與此鼎若出一¶
手特形模方圎欵識繁簡有異耳以是考之所謂中¶
者必南宫中也(紹興古器評)¶
¶
　　南宫中鼎一¶
¶
<pb:KR3h0070_WYG_002-18a>¶
¶
¶
¶
¶
¶
¶
¶
　　髙八寸五分耳髙一寸八分闊一寸七分深五寸四¶
<pb:KR3h0070_WYG_002-18b>¶
分口徑長七寸二分闊五寸四分腹徑長七寸一分¶
闊五寸三分容七升五合重一十斤四足銘五十七¶
字¶
¶
　　南宫中鼎二¶
¶
¶
¶
¶
<pb:KR3h0070_WYG_002-19a>¶
<pb:KR3h0070_WYG_002-19b>¶
　　髙八寸四分耳髙一寸九分闊一寸八分深五寸三¶
分口徑長六寸闊五寸二分腹徑長五寸九分闊五¶
寸一分容五升五合重八斤四兩四足銘三十九字¶
¶
　　南宫中鼎三¶
¶
¶
¶
¶
<pb:KR3h0070_WYG_002-20a>¶
<pb:KR3h0070_WYG_002-20b>¶
　　髙八寸四分耳髙一寸九分闊一寸五分深五寸四¶
分口徑長六寸闊五寸二分腹徑長六寸闊五寸容¶
五升有半重一十斤四足銘三十九字¶
¶
　　右三器以南宫為氏者在周有之如書所謂南宫括¶
南宫毛是也中則其名耳然名氏同而欵識或異曰¶
作乃采者葢采事也命以立事則因為此鼎而勒之¶
銘也其云伐虎方之年者虎方猶鬼方也虎為西方¶
之獸是必因西征而昭其功以銘之也三鼎形模大¶
<pb:KR3h0070_WYG_002-21a>¶
略相類至其銘文間有不可知者則闕疑以待博識¶
(博古圗)¶
¶
　　右三器皆南宫中所作南宫其氏也中其名也南宫¶
為氏在周有之前一鼎曰錫于琖玉集韻云玉琖小¶
(闕)也又言作乃采者葢采事也命以立事故因為此¶
鼎而刻之銘也此鼎也而謂之䵼父乙尊䵼煮鼎也¶
曰父乙者周初接商之器也後云惟臣尚中臣赫赫¶
者如赫赫師尹之義第二第三鼎曰伐虎方者虎方¶
<pb:KR3h0070_WYG_002-21b>¶
猶鬼方也虎西方之獸是必因西征而昭其功以銘¶
之耳又王位在射圃而射字極古如宰辟父敦射字¶
也(鍾鼎欵識)¶
¶
　　周穆公鼎¶
¶
¶
¶
¶
<pb:KR3h0070_WYG_002-22a>¶
<pb:KR3h0070_WYG_002-22b>¶
<pb:KR3h0070_WYG_002-23a>¶
<pb:KR3h0070_WYG_002-23b>¶
<pb:KR3h0070_WYG_002-24a>¶
¶
¶
¶
　　右高一尺一寸二分耳高三寸一分濶三寸五分深¶
七寸七分口徑一尺二寸五分腹徑一尺三寸五分¶
容三斗六升重五十斤三足銘二百一十二字湮沒¶
不可辨者六十九字是鼎得於華隂迺秦故地曰不¶
顯走者詩言有周不顯王安石釋之云不顯者乃所¶
<pb:KR3h0070_WYG_002-24b>¶
以甚言其顯也走者如太史公以為牛馬走則走乃¶
自卑之稱皇祖穆公者攷秦世次先武公次成公而¶
穆公又其次今銘復先穆公次言成公後言武公者¶
質諸經傳莫不有意義昔商之禘祀自上而推之下¶
尊尊之義故長發之詩曰有娀方將又曰元王元撥¶
相土烈烈而終之以實維阿衡實左右商王此先言¶
有娀以及卨至于相土成湯而下然後及於阿衡也¶
周之禘祀自下而推之上親親之義故雝之詩曰既¶
<pb:KR3h0070_WYG_002-25a>¶
右烈考亦右文母蓋自烈考以上逮於文母也自上¶
及下則原其始而知王業之所由興自下及上則舉¶
其近而昭王業之所以成當時各有所主而此鼎之¶
文世次亦有所法也其餘以歴嵗既久類多缺冺無¶
從悉考姑就其可以意得者如此(愽古圖)¶
¶
¶
¶
<pb:KR3h0070_WYG_002-25b>¶
　　右高九寸三分耳高三寸濶九寸二分深五寸口徑¶
一尺一寸七分腹徑一尺五分容一斗九升重二十¶
八斤三足銘一字作象形周禮司尊彞春祠夏禴其¶
再獻用兩象導而是器則鼎也且易六十四卦皆象¶
也而於鼎獨言象蓋鼎之為卦䷱上離下巽以木巽¶
火有鼎之體此畫象形其亦凖易而著之耶是器腹¶
飾交䕫兩耳外作連珠紋純縁不加蟲鏤有商之遺¶
制焉¶
¶
<pb:KR3h0070_WYG_002-26a>¶
　　周父已鼎¶
¶
¶
¶
¶
　　癸亥王徙刋作册妝新室王賡作册豐貝太子錫練¶
大貝用作父已寳鬲¶
¶
　　右高一尺五寸六分耳高三寸二分濶三寸八分深¶
<pb:KR3h0070_WYG_002-26b>¶
九寸八分口徑一尺二寸一分腹徑一尺三寸四分¶
容四斗九升重五十三斤有半三足銘二十八字其¶
末云作父已寳而已見於商之帝號蓋商以十干名¶
至周則有乙公得於已則未之見焉是器獸足素耳¶
純縁之外作螭紋而雷紋間之文鏤皆周制也(愽古圖)¶
觀其銘文乃周鼎也而曰父已寳鬲蓋商末周初之器(鍾鼎欵識)¶
¶
¶
<pb:KR3h0070_WYG_002-27a>¶
¶
　　右高五寸耳高一寸三分濶一寸四分深三寸三分¶
口徑六寸一分腹徑六寸四分容三升二合重三斤¶
十有三兩三足銘一十字曰言肇作尊鼎而周有司¶
徒言曰肇則言其始也言始作此鼎製作與周鼎頗¶
小異然足短而婆娑其腹耳足純素純縁外有蛟螭¶
之飾華巧雖乏而漢鼎不能逮也(慱古圖)¶
¶
　　周雝公緘鼎(集古録　金石録　廣川書跋俱作商雒鼎)¶
<pb:KR3h0070_WYG_002-27b>¶
<pb:KR3h0070_WYG_002-28a>¶
¶
¶
¶
¶
　　右高八寸九分耳高二寸三分濶一分九分深六寸¶
口徑一尺三分腹徑一尺五分容一斗七升八合重¶
一十八斤有半三足銘四十一字曰惟十有四月者¶
古器多有是文疑嗣王居憂雖踰年未改元故以月¶
<pb:KR3h0070_WYG_002-28b>¶
數也昔歐陽修謂雍公不知為何人而曰十四月亦¶
未有定論又疑其惟十有四者書其年月既死霸記¶
其日也觀其腹出雲氣足著饕餮制甚古而韻不凡¶
非周室無以作此(愽古圖)¶
¶
　　右商雒鼎銘者原父在長安時得之上雒其銘曰惟¶
十有四月既死霸王在下都雝公識作&KR3291;鼎用追享¶
丁于皇且考用气麋夀萬年無疆子子孫孫永寳用¶
雝公不知為何人原父謂古丁寧通用蓋古字簡略¶
<pb:KR3h0070_WYG_002-29a>¶
以意求之則得爾而蔡君謨問十有四月者何原父¶
亦不能言也治平元年中伏日書(集古録)¶
¶
　　古鼎銘劉原父得於商雒銘曰維十有四月蔡君謨¶
嘗問原父十有四月者何原父不能對吕氏考古圖¶
云古器銘多有是語或云十三月或云十九月疑人¶
君即位居喪踰年未改元故以月數余嘗考之古人¶
君即位明年稱元年蓋無踰年不改元之事又余所¶
藏牧敦銘有云維王十年十有三月以此知吕氏之¶
<pb:KR3h0070_WYG_002-29b>¶
説非是蓋古語有不可曉者闕之可也(金石録)¶
¶
　　此鼎制甚大校以今太府權量為斤若干銘曰惟十¶
有四月既死霸王在下都雝公諴作尊鼎用追享丁¶
于皇且考原父以丁為寧其説是也周既都洛而以¶
成周為下宫所以異宗周也諴周古史考曰周公營¶
作下都則今洛陽何休曰周成王所都也其曰十四¶
月者蔡君謨嘗疑之此蓋自王之即位通數其月爾¶
或謂周之十四月為夏之二月元命苞曰夏以十三¶
<pb:KR3h0070_WYG_002-30a>¶
月為正故管子十有三月令人之魯二十四月魯梁¶
之民歸齊二十八月萊吕之君請復之語如此自是¶
古人書時不必月嗣君未改年以月數計之邢子才¶
曰四十二月之科一依恒式彼自其君即位後以月¶
為數其時已再改年矣蓋循用古制服制小傳盡書¶
以月此正未成君之制故昔人謂時王未改年者其¶
説得之(廣川書跋)¶
¶
　　周䜌鼎¶
<pb:KR3h0070_WYG_002-30b>¶
¶
¶
　　䜌於經傳無所見䜌與欒同即名字也女者䜌之女¶
也王楚釋作子字恐未然(鍾鼎欵識)¶
¶
　　右高二寸四分耳高一寸濶八分深二寸一分口徑¶
三寸一分腹徑三寸七分容七合重一斤三兩三足¶
銘二字按䜌與經傳無所見獨於&KR2700;䜌鼎有銘曰䜌¶
用享孝于朕皇考按其文乃曰惟王二十三年九月¶
<pb:KR3h0070_WYG_002-31a>¶
王在宗周蓋周有成周有宗周則知䜌者周之時也¶
(博古圖)¶
¶
　　按䜌索諸經傳訖無可考獨於䜌鼎蓋有銘曰宋公¶
䜌作餗鼎以是推之其為周物無疑而曰女者蓋言¶
䜌之女作是器以享於考如商女乙觚之類是也詩¶
云誰其尸之有齊季女則知女亦預祀事也(古器評)¶
¶
　　周單父乙鼎¶
¶
<pb:KR3h0070_WYG_002-31b>¶
　　銘曰父乙蓋乙非獨商之號如齊有乙公之謂也(鍾鼎¶
欵識)¶
¶
　　右高八寸八分耳高一寸二分濶一寸深四寸一分¶
口徑長五寸七分濶四寸四分腹徑長五寸六分濶¶
四寸三分容三升有半重六斤十有二兩四足銘五¶
字昔叔向嘗謂單靖公曰吾聞一姓不再興今周其¶
興乎其有單子也又曰單子能朝夕不忘成王之徳¶
以佐王室則單者周之族而為周之卿士者也曰旗¶
<pb:KR3h0070_WYG_002-32a>¶
者穆公旗也而此鼎銘乃曰父乙蓋乙非獨為商之¶
號如齊有乙公周之彞亦曰父乙則乙者豈囧父祖¶
之名乎(博古圖)¶
¶
　　周益鼎¶
¶
¶
　　右高五寸耳高一寸濶一寸一分有半深三寸口徑¶
四寸九分腹徑五寸四分容二升四合重二斤十有¶
<pb:KR3h0070_WYG_002-32b>¶
四兩三足銘四字曰益作寳鼎曰益者春秋文公六¶
年有梁氏益昭公六年復有文公益未知孰是蓋作¶
鼎彞必有大勲徳而後有之梁氏文公正其人耳(博古¶
圖)¶
¶
　　周叔液鼎¶
¶
¶
¶
<pb:KR3h0070_WYG_002-33a>¶
¶
¶
　　右高六寸四分耳高一寸六分濶一寸四分深四寸¶
口徑六寸二分腹徑七寸一分容五升重六斤四兩¶
三足銘二十三字曰叔液考諸前代叔液之名不見¶
於經傳惟語記周之八士則有叔夜焉豈其族歟是¶
器耳作雷形純縁飾以立螭足作蹄狀形制篆鏤皆¶
周制也(博古圖)¶
¶
<pb:KR3h0070_WYG_002-33b>¶
　　曰饋鼎者如飼鼎餗鼎之類古人於器用所寓各有¶
攸當饋則取滫飯之意焉(紹興古器評)¶
¶
　　周叔夜鼎¶
¶
¶
¶
¶
¶
　　叔夜蓋周之八士也銘曰釁其饙鼎以征以行太公¶
<pb:KR3h0070_WYG_002-34a>¶
作簠亦曰釁寳簠耳(鍾鼎欵識)¶
¶
　　周單冏從鼎¶
¶
¶
　　右高四寸七分耳高一寸三分濶一寸三分深二寸¶
三分口徑長四寸五分濶三寸三分腹徑長四寸一¶
分濶三寸容一升一合重二斤十有四兩四足銘五¶
字曰單景作從彞周有單子歴世不絶有襄公頃公¶
<pb:KR3h0070_WYG_002-34b>¶
靖公獻公穆公凡數世獨景者不見諸經傳是器鼎¶
也而曰彞蓋彞言其常曰從則如品之有從亦有所¶
謂陪鼎者是也此鼎兩耳方四足上飾獸面腹上有¶
雙鳯形間以雷紋鳯之隱顯與夫雷之動作皆以其¶
時著之紋飾豈徒為哉(博古圖)¶
¶
¶
　　六藝之一録卷二¶
¶

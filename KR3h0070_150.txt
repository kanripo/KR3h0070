# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:38.485020
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 150
<pb:KR3h0070_WYG_150-1a>¶
　　欽定四庫全書¶
¶
　　六藝之一錄卷一百五十一　　錢唐倪濤撰¶
¶
　　法帖論述二十一¶
¶
　　桑世昌蘭亭考¶
¶
　　蘭亭考序¶
¶
　　晩挈書結廬山隂茂林脩竹間訪問王謝遺躅但見¶
壑岩深秀雲物興蔚而已得汪龍谿所藏脩褉大圖¶
表之屋壁中山石中字又在棊硯間若與諸人接一¶
<pb:KR3h0070_WYG_150-1b>¶
日澤卿携此編見越故事也夫羲之召為侍中尚書¶
不拜擢後將軍又不拜至於兒娶女嫁便有尚子平¶
之志縷縷書辭間其識宇度量似非江左諸賢可及¶
天若佑晉使昌於事業當不在司徒叔太傅公下今¶
論者知有此帖而已然知此帖者亦足以大雅風流¶
自任況知之者無如澤卿乎詩曰雖無老成人尚有¶
典型於兹有之既請序名曰蘭亭考　嘉定元年十¶
二月望日華文閣學士通奉大夫提舉江州太平興¶
<pb:KR3h0070_WYG_150-2a>¶
國宫髙文虎¶
¶
　　宋臨川王義慶采擷漢晉以來佳事佳話為世説新¶
語極為精絶而尤未為奇也梁劉孝標注此書引援¶
詳確有不言之妙如漢魏吳諸史及子傳牒志之書¶
皆不必言只如晉一朝史及晉諸公列傳譜錄辭章¶
皆出於正史之外是曰注書之法禊之為帖風流太¶
甚自晉以來難乎下語桑君盡交名公巨卿以及海¶
内之士以充其見聞者固不一然與予游從三十年¶
<pb:KR3h0070_WYG_150-2b>¶
見必及此其有賛於帖考者尤為不一今兹浙東臺¶
使齊公屬加彚正遂略用史法剪裁之為此書者無¶
非風流大雅之事又無非博古好事之人若齊公獨¶
拳拳於此者是為風流大雅博古好事之極矣　嘉¶
定十七年秋九月(闕)日朝議大夫新除秘書省著¶
作佐郎兼權右郎官髙似孫謹書¶
¶
　　凡目　　　桑世昌集¶
¶
　　本序　　　　　　詩¶
¶
<pb:KR3h0070_WYG_150-3a>¶
　　&KR0790;賞　　　　　紀原¶
¶
　　八法　　　　　臨摹¶
¶
　　審定　　　　　推評¶
¶
　　法習　　　　　詠賛¶
¶
　　傳刻　　　　　釋禊(帖跋附)¶
¶
　　蘭亭考一¶
¶
　　蘭亭¶
¶
　　按通典曰蘭亭山隂漢舊縣亭王羲之曲水序於此作¶
<pb:KR3h0070_WYG_150-3b>¶
唐郡國志曰山隂有王逸少蘭亭元和郡國志曰蘭亭¶
在越州西南二十里十道志曰越州蘭亭王逸少㑹處¶
越絶書蘭亭在山隂越王種蘭處¶
¶
　　三朝國史曰越州山隂有蘭渚鑑湖㑹稽志曰蘭渚在¶
縣西南二十五里舊經云山隂縣西有亭王右軍所置¶
曲水賦詩作序於此水經云浙江東與蘭溪合湖南有¶
天柱山湖口有亭號蘭亭亦曰蘭上里太守王羲之謝¶
安兄弟數徃造焉吳郡太守謝勗封蘭亭侯王廙之移¶
<pb:KR3h0070_WYG_150-4a>¶
亭在水中晉司馬何無忌之臨郡也起亭於山椒極髙¶
盡眺亭宇雖壞基陛尚存¶
¶
　　蘭亭脩禊序¶
¶
　　晉人謂之臨河序唐人稱蘭亭詩序或言蘭¶
亭記歐公云脩禊序蔡君謨云曲水序東坡¶
云蘭亭文山谷云禊飲序通古今雅俗所稱¶
俱云蘭亭至髙宗皇帝所御宸翰題曰禊¶
帖¶
¶
<pb:KR3h0070_WYG_150-4b>¶
　　永和九年歲在癸丑暮春之初㑹於㑹稽山隂之蘭亭¶
脩禊事也羣賢畢至少長咸集此地有崇山峻嶺茂林¶
脩竹又有清流激湍映帶左右引以為流觴曲水列坐¶
其次雖無絲竹管絃之盛一觴一詠亦足以暢叙幽情¶
是日也天朗氣清惠風和暢仰觀宇宙之大俯察品類¶
之盛所以游目騁懷足以極視聽之娛信可樂也夫人¶
之相與俯仰一世或取諸懷抱悟言一室之内或因寄¶
所托放浪形骸之外雖趣舍萬殊静躁不同當其欣於¶
<pb:KR3h0070_WYG_150-5a>¶
所遇暫得於已快然自足不知老之將至及其所之既¶
倦情隨事遷感慨係之矣向之所欣俛仰之間以為陳¶
迹猶不能不以之興懷况脩短隨化終期於盡古人云¶
死生亦大矣豈不痛哉每攬昔人興感之由若合一契¶
未嘗不臨文嗟悼不能喻之於懷固知一死生為虚誕齊¶
彭殤為妄作後之視今亦由今之視昔悲夫故列叙時¶
人錄其所述雖世殊事異所以興懷其致一也後之攬¶
者亦將有感於斯文¶
¶
<pb:KR3h0070_WYG_150-5b>¶
　　詩¶
¶
　　右將軍㑹稽内史王羲之¶
¶
　　代謝鱗次忽焉以周欣此暮春和氣載柔詠彼舞雩異¶
世同流乃携齊契散懷一丘¶
¶
　　仰眺碧天際俯瞰綠水濵寥朗無涯觀寓目理自陳大¶
矣造化功萬殊靡不均羣籟雖參差適我無非親(御府本及¶
陸柬之本作隣又作新篇首又多二句)¶
¶
　　司徒謝安(一云琅琊王友)¶
¶
<pb:KR3h0070_WYG_150-6a>¶
　　伊昔先子有懷春遊契兹言執寄傲林丘森森連嶺茫¶
茫原疇逈霄垂露凝泉散流¶
¶
　　相與欣嘉節率爾同褰裳薄雲羅物景微風扇輕航醇¶
醪陶𤣥府兀若游羲唐萬殊混一象安復覺彭殤¶
¶
　　司馬左西屬謝萬¶
¶
　　肆眺崇阿寓目髙林青蘿翳袖脩竹冠岑谷流清響條¶
鼓鳴音𤣥蕚吐潤飛霧成隂¶
¶
　　□冥卷隂斾勾芒舒陽旌靈液披九區光風扇鮮榮碧¶
<pb:KR3h0070_WYG_150-6b>¶
林輝雜英紅葩擢新莖翔禽無汗逺騰鱗躍清冷¶
¶
　　右司馬孫綽¶
¶
　　春詠登臺亦有臨流懷彼伐木肅此良儔脩竹䕃沼旋¶
瀬縈丘穿池激湍連濫觴舟¶
¶
　　流風拂枉渚亭雲䕃九臯鶯羽吟脩竹游鱗戯瀾濤擕¶
筆落雲藻微言剖纖毫時珍豈不甘忘味在聞韶¶
¶
　　行叅軍徐豐之¶
¶
　　俯揮素波仰掇芳蘭尚想嘉客希風永嘆¶
¶
<pb:KR3h0070_WYG_150-7a>¶
　　清響凝絲竹班荆對綺疏零觴飛曲津歡然朱顔舒¶
¶
　　前餘姚令孫綽¶
¶
　　茫茫大造萬化齊軌罔悟𤣥同競異標旨平勃運謨黄¶
綺隠几凡我仰希期山期水¶
¶
　　地主觀山水仰尋幽人蹤廽沼激中逵踈竹間脩桐因¶
流轉輕觴冷風飄落松時禽吟長澗萬籟吹連峰¶
¶
　　前永興令王彬之¶
¶
　　丹崖竦立葩藻映林淥水揚波再浮再沉¶
¶
<pb:KR3h0070_WYG_150-7b>¶
　　鮮葩映林薄游鱗戱清渠臨軒欣投釣得意豈在魚¶
¶
　　王凝之¶
¶
　　荘浪濠津巢安頴湄冥心𤣥寄千載同歸¶
¶
　　煙煴柔風扇熙怡和氣平駕言興時遊逍遥映通津¶
¶
　　王肅之¶
¶
　　在昔暇日味存林嶺今我斯遊神怡心静¶
¶
　　嘉㑹欣時遊豁朗暢心神吟咏曲水瀬綠波轉素鱗¶
¶
　　王徽之¶
¶
<pb:KR3h0070_WYG_150-8a>¶
　　散懷山水蕭然忘機秀薄粲頴踈松籠崕遊羽扇霄鱗¶
躍清池歸日寄嘆心㝠二奇¶
¶
　　先師有冥箴安用覊世羅未若保冲真齊契箕山阿¶
¶
　　陳郡袁嶠之¶
¶
　　人亦有言意得則懽嘉賔既臻相與游盤微音迭詠馥¶
焉若蘭茍齊一致遐想揭竿¶
¶
　　四眺華林茂俯仰清川煥(一作渙)激泉流芳醪豁爾累心¶
散遐想逸民軌遺音良可翫古人詠舞雩今也同斯歎¶
¶
<pb:KR3h0070_WYG_150-8b>¶
　　已上十一人各成五言四言詩一首¶
¶
　　散騎常侍郄曇¶
¶
　　温風起東谷和氣振柔條端坐興逺想薄言遊近郊¶
¶
　　前叅軍王豐之¶
¶
　　肆盻巖岫臨泉濯趾感興魚鳥安兹幽峙¶
¶
　　前上虞令華茂¶
¶
　　林榮其鬰浪激其隈汎汛輕觴載欣載懐¶
¶
　　潁川庾友¶
¶
<pb:KR3h0070_WYG_150-9a>¶
　　馳心域表寥寥逺邁理感則一冥然𤣥㑹¶
¶
　　鎮軍司馬虞説¶
¶
　　神散宇宙内形浪濠梁津寄暢須臾歡尚想味古人¶
¶
　　郡功曹魏滂¶
¶
　　三春陶和氣萬物齊一歡明后欣時康駕言映清瀾亹¶
亹德音暢蕭蕭遺世難望巖愧脱屣臨川謝揭竿¶
¶
　　郡五官佐謝懌(一作繹)¶
¶
　　蹤暢任所適囬波縈游鱗千載同一朝沐浴陶清塵¶
¶
<pb:KR3h0070_WYG_150-9b>¶
　　潁川庾藴¶
¶
　　仰懷虚丹説俯歎世上賔朝榮誰云樂夕斃理自因¶
¶
　　前中軍叅軍孫嗣¶
¶
　　望巖懷逸許臨流想奇莊誰云𤣥風絶千載挹遺芳¶
¶
　　行叅軍曹茂之¶
¶
　　時來誰不懷寄散山林間尚想方外賔超超有餘閒¶
¶
　　徐州西平曹華(漫錄云曹華平)¶
¶
　　願與達人游解結遨濠梁狂吟任所適浪遊無何鄉¶
¶
<pb:KR3h0070_WYG_150-10a>¶
　　滎陽桓偉¶
¶
　　主人雖無懷應物寄有尚宣尼遊沂津蕭然心神王數¶
子各言志曽生發奇唱今我嘆斯遊愠情亦蹔暢¶
¶
　　王𤣥之¶
¶
　　松竹挺巖崕幽澗激清流蕭散肆情志酣暢豁滯憂¶
¶
　　王藴之¶
¶
　　散豁情志暢塵纓忽以捐仰詠挹遺芳怡神味重&KR0034;¶
¶
　　王渙之¶
¶
<pb:KR3h0070_WYG_150-10b>¶
　　去來悠悠子被褐良足欽超迹脩(一作超足循)獨徃𤣥契齊¶
古今¶
¶
　　已上一十五人一篇成¶
¶
　　侍郎謝瑰　　　　　鎮國大將軍掾卞廸¶
¶
　　行叅軍事印丘髦　　王獻之¶
¶
　　行叅軍羊模　　　　叅軍孔熾¶
¶
　　叅軍劉密　　　　　山隂令虞谷¶
¶
　　府功曹勞夷　　　　府主簿后綿(一作澤)¶
¶
<pb:KR3h0070_WYG_150-11a>¶
　　前長岑令華耆　　　前餘姚令謝滕¶
¶
　　府主簿任儗(一云汪假)　　任城呂系¶
¶
　　任城呂本　　　　　彭城曹禮(一作禋晉列傳有李充天¶
¶
　　章碑則無之)¶
¶
　　已上一十六人詩不成罰酒三巨觥¶
¶
　　脩禊之㑹人各賦詩成兩篇者自右軍安¶
石而下纔十一人成一篇者郄曇王豐之¶
而下十五人詩不成罰觥者凡十六人今¶
<pb:KR3h0070_WYG_150-11b>¶
觀所傳詩類皆四言五言而又兩韻者爾¶
四韻者無幾四言二韻止十六字爾當時¶
得預者徃徃皆知名士豈獻之輩終日不¶
能辭於十六字哉竊意古人持重自惜不¶
欲率爾恐貽久逺譏議不如不賦之為愈¶
䂬溪黄徹詩話¶
¶
　　後序¶
¶
　　古人以水喻性有旨哉非所以停之則清淆之則濁耶¶
<pb:KR3h0070_WYG_150-12a>¶
故振轡於朝市則充屈之心生閒歩於林野則寥落之¶
意興仰瞻羲唐邈然逺矣近詠臺閣顧深増懷聊於曖¶
昧之中期乎瑩拂之道暮春之始禊於南澗之濵髙嶺¶
千尋長湖萬頃乃藉芳草鑑清流覧卉物觀魚鳥具類¶
同榮資生咸暢於是和以醇醪齊以達觀快然兀矣復¶
覺鵬鷃二物哉耀靈促轡急景西邁樂與時去悲亦系¶
之徃復推移新故相換今日之迹明旦陳矣感詩人之¶
致興諒詠歌之有由文多不載大略如此所賦詩亦裁¶
<pb:KR3h0070_WYG_150-12b>¶
而綴之如前四言五言焉¶
¶
　　乾道二年十月二十七日𢎞福寺沙門懷仁集寫¶
晉王右軍書¶
¶
　　按羣賢賦詩刻本有二㑹稽者内避本朝諱多¶
代以它字又多闕損殊失其旨且先後次序與¶
中山王子髙寫本稍異若後序與藝文類聚所¶
載詳畧亦多不同姑以集字本為正¶
¶
　　蘭亭考二¶
¶
<pb:KR3h0070_WYG_150-13a>¶
　　&KR0790;賞(天章異聞附)¶
¶
　　太宗皇帝¶
¶
　　御書前人詩不到蘭亭千日餘嘗思墨客五雲居曾經¶
數處㸔屏幛盡是王家小草書¶
¶
　　仁宗皇帝¶
¶
　　至道二年内侍髙班裴愈奏於蘭亭傍置寺賜額天¶
章書堂基上建樓藏三聖御書仁宗皇帝賜御篆¶
寺額按華鎮記云山隂天章寺即逸少脩禊之地¶
<pb:KR3h0070_WYG_150-13b>¶
有鵞墨池引溪流相注每朝廷有命池墨必見其¶
将見則池有浮沫大如斗渙散滿池雲舒霞卷如¶
新研墨下流水復清澈皇祐中三日連發未幾太¶
宗真宗仁宗三朝御書皆至方勺泊宅編曰蘭亭¶
有逸少研池朝廷每頒降池水墨可染緇太常卿¶
沈紳記其事¶
¶
　　髙宗皇帝¶
¶
　　攬定武古本蘭亭因思其人與謝安共登冶城安悠然¶
<pb:KR3h0070_WYG_150-14a>¶
遐想有髙世之志羲之謂曰夏禹勤王手足胼胝文¶
王旰食日不暇給今四郊多壘宜思自効而虚談廢¶
務浮文妨要恐非當今所宜且羲之挺拔俗邁徃之¶
資而登臨放懷之際不忘憂國之心令人逺想慨然¶
又歎斯文見於世者摹刻重複失盡古人筆意之妙¶
因出其本令精意鈎摹别付碑板以廣後學庶彷彿¶
不墜於地也紹興元年秋八月十四日書¶
¶
　　宗室子晝紹興初在從列宣取所藏定武本遂摹¶
<pb:KR3h0070_WYG_150-14b>¶
刻禁中髙宗親御翰墨即此跋也¶
¶
　　余自魏晉以來至於六朝筆法無不臨摹或蕭散或枯¶
瘦或遒勁而不囬或秀異而特立衆體備於筆下意¶
間猶存於取捨至若禊帖則測之益深擬之益嚴姿¶
態横生莫造其原詳觀㸃畫以至成誦不少去懷也¶
¶
　　唐何延年謂右軍水和中與太原孫承公四十有二人¶
脩祓禊揮毫製序用蠶繭紙鼠鬚筆遒媚勁健絶代¶
更無凡三百二十四字有重者皆具别體就中之字¶
<pb:KR3h0070_WYG_150-15a>¶
有二十許變轉悉異遂無同者如有神助及醒後他¶
日更書數十百本終不及此余謂神助及醒後更書¶
數十百本無如者恐此言過矣右軍書豈減禊帖但¶
此帖字數比它書最多若千丈文錦卷舒展玩無不¶
滿人意常在心目不可忘非若其它尺牘數行數十¶
字如寸錦片玉玩之易盡也故宜為萬世法書之寳¶
¶
　　智永禪師逸少七代孫克嗣家法居永興寺閣三十年¶
臨逸少真草千文擇八百本散在浙東後并禊帖傳¶
<pb:KR3h0070_WYG_150-15b>¶
弟子辯才唐太宗三召恩賜甚厚求禊帖終不與善¶
保家傳抑可重也予得其千文藏之¶
¶
　　復古殿蘭亭賛(紹興庚申)¶
¶
　　右軍筆法　變化無窮　禊帖遺墨　行書之宗¶
¶
　　奇蹤既冺　石刻亦工　臨倣者誰　鑑明於銅¶
¶
　　論學者先寫正書次行次草蘭亭樂毅論賜汝先各寫¶
五百本然後寫草書¶
¶
　　右汪逵家藏廼髙宗御書前三字亦是宸翰後用¶
<pb:KR3h0070_WYG_150-16a>¶
御書之寳¶
¶
　　王羲之樂毅論正書第一天下珍之梁世模出字法奇¶
古全是帝後屬餘杭公主主以帝所重常加寳惜諸¶
王皆求不得及天下一統處處尋訪累載方獲此書¶
留意運功特盡神妙¶
¶
　　御書藁本一幅塗改頗多藏汪逵家¶
¶
　　早來鄭幵奏蘭亭後不見(闕六字)黄庭堅譚稹語言乃是¶
庭堅作字畫非今幵奏並是稹書方是(稹方是三字半存)¶
<pb:KR3h0070_WYG_150-16b>¶
御札一軸三紙藏右司黄犖家¶
¶
　　思陵在御臨賜不一留守呂頥浩越帥孫近薌林向子¶
禋松忩錢端禮米友仁劉光世皆刻於石薌林松忩¶
所賜俱是宸翰¶
¶
　　紹興七年三月臣頥浩入覲於建康宮既陛辭皇帝¶
遣中使賜以御書晉王羲之蘭亭脩禊序臣下拜捧¶
觀如凌玉霄遡紫清雲章奎畫爛然絢目而不知卷¶
素之在手陛下天縱多能博通衆藝翰墨之妙¶
<pb:KR3h0070_WYG_150-17a>¶
前兼古人顧如此書雖逺法羲之而天資髙邁神意¶
自得直出其上非若世人臨倣摹擬拘於筆畫形似¶
之間者也臣伏思太宗皇帝宸翰之工實逼二王¶
於時臣下名善書者莫能望其髣髴方繼承藝祖¶
卒其伐功屢征不庭時未遑暇神武既定文德誕¶
敷如字學一事猶能獨擅天下而傳美乎後况於紀¶
綱法度之垂裕者乎今陛下乗中興之運躬撫六¶
師志戡多難期復大業需時偃革則還以人文化成¶
<pb:KR3h0070_WYG_150-17b>¶
天下寳書傳美又将貽萬世以紹我太宗之懿蓋¶
有待焉臣老矣念終無以仰禆聖志猶尚庶幾及見¶
大勲之集也刋諸琬琰切以為志少保鎮南軍節度¶
使充兩浙西路安撫制置大使馬歩軍都總管兼知¶
臨安府事兼管内勸農使兼行宫留守臣呂頥浩謹¶
書¶
¶
　　呂頥浩謝賜御書蘭亭表¶
¶
　　絳闕清都甫違帝所雲章奎畫忽到人間被寵鍚之非¶
<pb:KR3h0070_WYG_150-18a>¶
常覺衰殘之有耀(中謝)竊以隸文變古書法争新魏¶
氏以還東晉擅摇毫之妙鍾繇而降右軍馳獨歩之¶
名矧蘭亭修禊之遊非金谷望塵之俗騁懷寄傲存¶
逸想於胸中感事臨文發奇姿於筆下斯極當年之¶
美遂為歴代之師珍藏既出於雲門傳刻僅留於朔¶
塞疲精莫近絶軌難攀恭惟皇帝陛下好學性成¶
多能天縱稍屬干戈之暇不遺翰墨之娯心慕手追¶
何勞取法龍盤鳯翥直與抗衡實惟今古之無雙豈¶
<pb:KR3h0070_WYG_150-18b>¶
止帝王之第一臣少勤筆硯晚際風雲憂常在於邦¶
家老已捐於文字誤膺上賜還媿夙心懷寳言歸幸¶
免登床之誚據鞍自矢但驚照乗之光期傳秘於私¶
門但輸忠於永世¶
¶
　　憲聖慈烈皇后¶
¶
　　皇后常臨蘭亭帖佚在人間咸寧郡王韓世忠得之表¶
獻上騐璽文知為中宮臨本賜保康軍節度使¶
吳益刋於石(中興小錄時紹興十五年秋七月丙寅)¶
¶
<pb:KR3h0070_WYG_150-19a>¶
　　太后居中宮時嘗臨蘭亭山隂陸升之代劉珙春帖子¶
云内仗朝初退朝曦滿翠屏硯池渾不凍端為寫蘭¶
亭刻吳琚家¶
¶
　　孝宗皇帝¶
¶
　　羲之書超詣衆妙古今不可比倫用意精微落筆詳緩¶
一㸃一畫無不皆有法度揮毫縱心不踰於規矩既¶
無過當亦無不及増之失於有餘損之失於不足作¶
字有八面變態之妙如蛟虬之騫騰鸞鳯之翔舞燦¶
<pb:KR3h0070_WYG_150-19b>¶
然溢紙飛動眩目亦猶仲尼之道出乎其類拔乎其¶
萃自生民以來未之有也覧此脩禊詩序無一筆羲¶
之法亦非唐賢所臨寫全不成字今復還卿至可領¶
也(還從臣所進本)¶
¶
　　紹興己未六月¶
¶
　　思陵嘗臨禊序賜劉光世其子堯仁進之孝宗親¶
灑宸翰於后云臣恭維光堯壽聖皇帝以天縦之¶
聖富緝熈之學寓之翰墨俯臨王羲之脩禊序妙入¶
<pb:KR3h0070_WYG_150-20a>¶
神品劉光世當靖康之末奉迎濟上率先諸帥敦詩¶
閲禮夙蒙恩遇固宜被此&KR0194;章其子堯仁褾軸來上¶
捧觀再三復書此以賜之乾道改元季冬臣謹書¶
¶
¶
¶
¶
¶
<pb:KR3h0070_WYG_150-20b>¶
¶
¶
¶
¶
¶
¶
¶
¶
　　六藝之一録卷一百五十一¶
¶

# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:46.860874
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 331
<pb:KR3h0070_WYG_331-1a>¶
　　欽定四庫全書¶
¶
　　六藝之一録卷三百七十三　　錢唐倪濤撰¶
¶
　　厯朝書譜六十三¶
¶
　　明¶
¶
　　黄道周¶
¶
　　黄道周字幼𤣥一字螭若號石齋漳州人博搜廣覽¶
書無不通詩文𨽻草皆自成一家天啟壬戌進士選¶
庶吉士授編修厯官禮部尚書(黄石齋行状)¶
¶
<pb:KR3h0070_WYG_331-1b>¶
　　黄幼𤣥奏掲　黄銅山與蔣八公札二卷　黄石齋¶
簮筆披襟詩帖草書(式古堂書畫彚考)¶
¶
　　黄銅山與蔣八公札二卷¶
¶
　　外翁解相印歸鑨偶從案頭見石齋黄先生手書二¶
册近百葉皆詔獄中與翁&KR0616;返案牘也先生臨池髙¶
妙不必言至造次顛沛中信紙直書顔筋栁骨不失¶
尺寸斯豈臨池之技乎抑不獨黄先生難也先生攖¶
鱗履虎甘刀俎如飴而吾翁獨傾身擁䕶百計脱黄¶
<pb:KR3h0070_WYG_331-2a>¶
先生於厄時鉤黨漸興鉗網四射遂有草頭一將之¶
謠非徐虞求王素公張鯢淵三君子宻鳩千金寢其¶
事幾罹不測噫亦危矣史籍所載虞卿孔融輩然諾¶
相死皆一時矜激無濟毫末眎數君子臣節友誼何¶
如哉然使此數君子不幸而以臣節友誼特著又豈¶
世道之福乎言念及此閣筆三嘆甲申臘朢周廷鑨¶
元立謹識(式古堂書畫彚考)¶
¶
　　石齋先生中黨人之禍禍且不測至有以白冠氂纓¶
<pb:KR3h0070_WYG_331-2b>¶
之説進者生平款好大都屏跡以謂事無可如何徒¶
自及爾獨吾師力為營救義不反顧卒先生所繇脱¶
者繄吾師之力也當是時遂有蜚語及師同志震悚¶
而師目不為瞬久之事罷吾鄉徐冢宰曰若輩之伎¶
倆有盡八翁之不見不聞無窮諒哉盖吾師義篤友¶
朋實愛深君父誠恐望風下石之徒塵&KR0008;聖徳為天¶
下萬世慮至深逺也方先生下詔獄師告之曰自明¶
夷演易後名賢幽繫皆著書自見若不能脱子於險¶
<pb:KR3h0070_WYG_331-3a>¶
我責也子無成書子責也故先生獄中所著有春秋¶
論斷詩序正易象正等書又手寫孝經百本頌颺聖¶
孝今觀往來諸牘皆履險經危之具而兩賢敦勉道¶
誼獨立不懼之槩具可想見即其文辭斐然書法一¶
本鍾王又何其從容不茍也古人之美何足以云華¶
亭門人張夀孫謹跋(同上)¶
¶
　　洪周禄¶
¶
　　洪周禄字半石黄岡人天啟壬戌進士授户部主事¶
<pb:KR3h0070_WYG_331-3b>¶
出知常州府解綬歸里肆志詩文行草書妙絶一時¶
為董思白所賞(湖廣通志)¶
¶
　　諸清臣¶
¶
　　諸清臣字清之會稽人日臨魏晉隋唐諸帖輒忘其¶
疲(來禽館集)¶
¶
　　婁堅¶
¶
　　婁堅字子柔嘉定人經明行修學者稱為大師五十¶
貢於春官不仕而歸書法妙天下風日晴美筆墨精¶
<pb:KR3h0070_WYG_331-4a>¶
良方欣然染翰不受促迫(嘉定志)¶
¶
　　宋珏¶
¶
　　宋珏字比玉莆田人善八分書規橅夏承碑蒼老雄¶
健骨法斬然(閩書)¶
¶
　　陳元素¶
¶
　　陳元素字古白書法歐陽率更精楷入神(蘇州志)¶
¶
　　陳古白書海嶽菴小記¶
¶
　　此菴在北固山下乃丹徒趙令君所自記者陳太學¶
<pb:KR3h0070_WYG_331-4b>¶
古白既為書碑石而又縮小書此以便學者古白天¶
心筆陣不下長公而狷介不茍有米老之㓗其於篤¶
志之君子千古可無愧色已(墨林快事)¶
¶
　　魯得之¶
¶
　　魯得之字孔孫為太僕李日華入室弟子工寫竹兼¶
工歐虞書法(嘉興志)¶
¶
　　何白¶
¶
　　何白字无咎永嘉人幼時為郡小史龍君御為郡司¶
<pb:KR3h0070_WYG_331-5a>¶
理異其才為加冠集諸名士賦詩以醮之為延譽於¶
海内遂有盛名西遊酒泉南窮湘沅歸隱梅嶼山中¶
能書善畫(永嘉定)¶
¶
　　吳周生¶
¶
　　吳周生新安人董其昌墨禪軒説云周生坐擁萬卷¶
博雅好古尤精八法(歙乗)¶
¶
　　朱茂曙¶
¶
　　朱茂曙字子蘅秀水人文恪公國祚之孫為縣學生¶
<pb:KR3h0070_WYG_331-5b>¶
工行楷書為董文敏所稱私諡安度先生(堯峰文抄)¶
¶
　　朱茂晥¶
¶
　　朱茂晥字子芾號芾園(茂曙弟)補諸生以學古聞讎經¶
糾史蠶頭細書盈篋滿笥未嘗少暇息(俞汝言漸川集)¶
¶
　　汪淮¶
¶
　　汪淮字汝乂休寧人好稱詩尤工書法嘗書陽山寺¶
額董宗伯其昌過休寧見之歎曰此中有人(徽州府志)¶
¶
　　俞可進¶
¶
<pb:KR3h0070_WYG_331-6a>¶
　　俞可進字于漸婺源人精鍾王書法雲間董𤣥宰陳¶
眉公見其所書黄庭心經驚為絶品(同上)¶
¶
　　李永昌¶
¶
　　李永昌休寧人善書與董思白齊名思白雅重之所¶
書如董筆云(徽州府志)¶
¶
　　洪度¶
¶
　　洪度黄梅人精書法一日洪濤浮敝篋發之乃宋僧¶
道肯集篆金剛經字久磨滅精思七晝夜重臨刻石¶
<pb:KR3h0070_WYG_331-6b>¶
宗伯董其昌釋以小楷藏京師摩訶菴(湖廣通志)¶
¶
　　沈瑞徴¶
¶
　　沈瑞徴字靈繹號𤣥圃博學工詩文書法鍾元常見¶
知董文敏(海寧縣志)¶
¶
　　徐𢎞澤¶
¶
　　徐𢎞澤字潤卿號春門書法從吳興取途晩愛張伯¶
雨遂與姚丹邱頡頑(恬致堂集)¶
¶
　　沈叔淳¶
¶
<pb:KR3h0070_WYG_331-7a>¶
　　沈叔淳更名自新字曼倩擘窠字學眉州雙井又能¶
篆籀(同上)¶
¶
　　陸鳴和¶
¶
　　陸鳴和字三孺隱竹橋里李日華六君詠云七嵗誦¶
騷賦十年摹右軍藝翰兩竒絶卓哉超輩羣(六研齋三筆)¶
¶
　　吳秋林¶
¶
　　吳秋林歙人寓春波里門無雜賓時時襆被就羽人¶
釋子假榻焚香煮茗意蕭如也書法趙吳興(紫桃軒雜綴)¶
¶
<pb:KR3h0070_WYG_331-7b>¶
　　陸元厚¶
¶
　　陸元厚家貧為童子師性方嚴行止踽踽喜蓄異書¶
書摹急就婉逸有態(同上)¶
¶
　　沈行叔¶
¶
　　沈行叔富有六書之學其所剖析務極於㣲𦕈上遡¶
篆籕下逮𨽻分有遘必收有蓄必竒(學古緒言)¶
¶
　　朱纓¶
¶
　　朱纓字清文嘉定人書工小篆及行楷不多為詩而¶
<pb:KR3h0070_WYG_331-8a>¶
間一書其中所欲言悠然之味常在言外(同上)¶
¶
　　安紹芳¶
¶
　　安紹芳字茂卿居無錫之膠山山有滌硯亭因自號¶
硯亭居士字臨曹娥碑(晚香堂集)¶
¶
　　李彛仲¶
¶
　　李彛仲詩才清敏書法遒古尤長於尋大大字美標¶
格有玉樹臨風之槩(張鴻磐西州合譜)¶
¶
　　嚴衍¶
¶
<pb:KR3h0070_WYG_331-8b>¶
　　嚴衍字永思博學好竒隱居教授善書法作擘窠大¶
字更竒偉(嘉定縣志)¶
¶
　　沈𢎞嘉¶
¶
　　沈𢎞嘉字叔雅嘉興人工篆𨽻八分董氏戲鴻堂帖¶
其手摹勒石也(珊瑚網)¶
¶
　　項真¶
¶
　　項真字不損嘉興人汪珂玉云不損為吾郡書家龍¶
鳳惜其作李北海盡頭耳(珊瑚網)¶
¶
<pb:KR3h0070_WYG_331-9a>¶
　　項不損臨東坡墨妙亭詩帖　項不損毗陵道中詩¶
帖行楷書(式古堂書畫彚考)¶
¶
　　宋獻¶
¶
　　宋獻字獻孺號如園官山東參議行草遒勁尤善榜¶
額晩年寫各體臻妙(書史會要)¶
¶
　　童朝儀¶
¶
　　童朝儀字令侯山隂人天啟壬戌武進士厯官後軍¶
都督工書畫善詩詞文采風流一時名公鉅卿競相¶
<pb:KR3h0070_WYG_331-9b>¶
推服(山隂志)¶
¶
　　孫幼如¶
¶
　　孫幼如真書如玉環豐艶而有致行草師米元章蕪¶
湖學記碑如優孟之視叔敖(江寧府志)¶
¶
　　張振英¶
¶
　　張振英字𤣥度為諸生有聲家徒四壁而左圖右史¶
焚香埽地秩如也字法雲麾碑嘗於隙地種竹數十¶
竿因號苦竹(同上)¶
¶
<pb:KR3h0070_WYG_331-10a>¶
　　髙松聲¶
¶
　　髙松聲字谷傳嘉興人志行峻㓗一介自嚴搆水肥¶
齋於西郊焚香埽地栽竹賦詩淡如也書法直入二¶
王堂廡(嘉興府志)¶
¶
　　王淑¶
¶
　　王淑字子逸嘉興人書法宗趙魏公髙松聲故姓王¶
淑為松聲從弟世以雙隱目之(嘉興府志)¶
¶
　　吳髙節¶
¶
<pb:KR3h0070_WYG_331-10b>¶
　　吳髙節字希夷小楷行書入趙吳興神境與文衡山¶
倣趙書及停雲館摹趙帖如出一手(徽州府志)¶
¶
　　洪墨卿¶
¶
　　洪墨卿休寧人善書徑丈大字以尺量壁塗抹而成¶
極飛舞生動之致(徽州府志)¶
¶
　　文震孟¶
¶
　　文震孟字文起别號湛持待詔之曽孫生而竒偉眉¶
稜上指目光射人與世所傳文信國像無異年五十¶
<pb:KR3h0070_WYG_331-11a>¶
始成進士為熹廟改元之嵗廷對大魁天下崇禎初¶
拜禮部左侍郎兼東閣大學士諡文肅書蹟遍天下¶
一時碑版署額與待詔埓(文氏族譜)¶
¶
　　文湛持吳門交臂札行書　文文起晨間札　文湛¶
持與眉公札　文文起與凡翁札　文湛持與凡夫¶
二札(式古堂書畫彚考)¶
¶
　　文震亨¶
¶
　　文震亨字啟美文起之弟風姿韻秀書畫咸有家風¶
<pb:KR3h0070_WYG_331-11b>¶
為中書舍人給事武英殿(吳中人物考)¶
¶
　　文啟美看桃花詩帖(式古堂書畫彚考)¶
¶
　　文從簡¶
¶
　　文從簡字彦可元善子書法北海最得其神遲暮始¶
膺嵗薦需次待選不就歸(文氏族譜)¶
¶
　　文彦可與文蔚札(式古堂書畫彚考)¶
¶
　　文葆光¶
¶
　　文葆光號停雲從龍子能書(文氏族譜)¶
¶
<pb:KR3h0070_WYG_331-12a>¶
　　文謙光¶
¶
　　文謙光字去盈為縣學生善臨池行楷倣晋人神骨¶
俱肖(吳縣志)¶
¶
　　文去盈與靈均札(式古堂書畫彚考)¶
¶
　　文寵光¶
¶
　　文寵光字仲吉謙光弟亦善書(文氏族譜)¶
¶
　　傅汝循¶
¶
　　傅汝循字孟博為泰州訓導崇禎初陞濟南通判書¶
<pb:KR3h0070_WYG_331-12b>¶
摹晉唐宋諸名家俱有法(吳縣志)¶
¶
　　陳師泰¶
¶
　　陳師泰字交甫黄岡人崇禎庚午舉於鄉累官蘇州¶
知府好吟咏書法直逼大蘇(湖廣通志)¶
¶
　　王一翥¶
¶
　　王一翥字子雲黄岡人天啟時遊京師魏璫欲邀為¶
記室一夕遁歸崇禎庚午舉於鄉後隱廬山智林能¶
詩善真草書(同上)¶
¶
<pb:KR3h0070_WYG_331-13a>¶
　　陶汝鼐¶
¶
　　陶汝鼐寧鄉人崇禎癸酉舉於鄉髙尚不仕詩宗漢¶
魏書法鍾王一時名雋樂與之游(湖廣通志)¶
¶
　　陳丹衷¶
¶
　　陳丹衷字旻昭崇禎癸未進士為文閎奥自成一家¶
詩原本離騷出入少陵長吉工書能畫(江寧府志)¶
¶
　　魯憲學¶
¶
　　魯憲學字爾章南漳人崇禎中領鄉薦博學善屬文¶
<pb:KR3h0070_WYG_331-13b>¶
工詩善書畫(湖廣通志)¶
¶
　　林曰本¶
¶
　　林曰本字原長崇禎間辟為中書不就楹邊多植梅¶
人稱為梅隱善詩歌亦工書酒酣揮翰縱意所之徐¶
渭之流亞(紹興志)¶
¶
　　邵彌¶
¶
　　邵彌字僧彌清羸頎秀好學多才藝於詩宗陶韋於¶
書仿宋元於草書出入大小米而楷法逼虞禇稱絶¶
<pb:KR3h0070_WYG_331-14a>¶
工平生揮灑小幀尺幅人皆藏弆以為重或購之累¶
數十金(梅村集)¶
¶
　　程衷素¶
¶
　　程衷素字阿白精於書曲盡古法尤善大字自負直¶
於鍾王把臂顔栁而下不屑也無生人産業以書自¶
給終其身(金正聲集)¶
¶
　　浦大冶¶
¶
　　浦大冶字君鎔無錫人少穎異攻詩文楷書法歐陽¶
<pb:KR3h0070_WYG_331-14b>¶
率更遒勁有骨法徙家虞山葛巾梲杖游行山澤間¶
城市之中足跡可數(常州府志)¶
¶
　　嚴調御¶
¶
　　嚴調御字印持餘杭人以髙才為諸生祭酒博雅好¶
古能琴善書(餘杭志)¶
¶
　　房宏中¶
¶
　　房宏中字子潤一字&KR0034;湄善古文詩詞貌頎晳而癯¶
嗜酒能書崇禎丁丑棄妻子飄然長往後有清涼寺¶
<pb:KR3h0070_WYG_331-15a>¶
僧西度於匡山見之云(江寧府志)¶
¶
　　戴笠¶
¶
　　戴笠字曼公杭州人博學能詩兼工篆𨽻崇禎中從¶
番禺人乗桴入海後不知所終(桐鄉志)¶
¶
　　景輝¶
¶
　　景輝不知何許人或曰景清後也崇禎間從襄漢遊¶
楚攜一琴夜嘈嘈彈又為詩善飲酒好與文士交書¶
法類懐素(湖廣通志)¶
¶
<pb:KR3h0070_WYG_331-15b>¶
　　陳振琦¶
¶
　　陳振琦號二韓黄巖人博洽能詩尤精鍾繇書法結¶
社為文一時文雅宗之崇禎末年任安寧州守(雲南通守)¶
¶
　　周埏¶
¶
　　周埏字原博性敏好讀書善行楷秀媚中饒有骨力¶
一時紙貴(冒起宗筆記)¶
¶
　　吳應箕¶
¶
　　吳應箕字次尾號樓人貴池人縣學生行草書早學¶
<pb:KR3h0070_WYG_331-16a>¶
黄山谷中學米元章顔魯公皆曲盡其工(五石瓠)¶
¶
　　俞塞¶
¶
　　俞塞字吾體婺源人少孤客遊金陵不能歸自更其¶
姓為獨孤精究易理工楷書善醫(江寧府志)¶
¶
　　劉世鵾¶
¶
　　劉世鵾字北生山隂人隱遁山中沉酣翰墨有以詩¶
賦及臨池干者輒揮毫㒺倦(山隂志)¶
¶
　　鄺露¶
¶
<pb:KR3h0070_WYG_331-16b>¶
　　鄺露字湛若南海諸生工大小篆八分行草書詩曰¶
嶠雅集手書開雕極精楷(廣東通志)¶
¶
　　王琦¶
¶
　　王琦字玉振昆明人隱安寧山中以詩酒自放醉甚¶
索筆作書淋漓遒健類李北海(雲南府志)¶
¶
　　玉華山樵¶
¶
　　玉華山樵(名氏遺闕)或自稱大呆子性天然永樂初寓金¶
華東陽縣東山儀容俊偉與之遊飲者每得其詩畫¶
<pb:KR3h0070_WYG_331-17a>¶
詩畫雖未過人亦不塵俗其邑里姓名終莫知之嘗¶
見其歌及稱王姓者曰宗兄是必王其姓而建文朝¶
忠臣也¶
¶
　　友松居士¶
¶
　　友松居士姓申屠氏(佚其名)博物好古善吟咏工書尤¶
善寫生嘗鑿池搆軒其上環植松數株人呼曰友松¶
處士因以自號(姚䕫文敏公遺槀)¶
¶
　　固窮居士¶
¶
<pb:KR3h0070_WYG_331-17b>¶
　　固窮居士(佚其名氏)王問曰居士幼哭父失聰長拙生理¶
以善楷法游於貴卿之門(畫媵)¶
¶
　　周郎¶
¶
　　周郎八嵗書蘭亭曹娥端勁風逸有二王筆意雖紙¶
成堆筆成冡者未能過也(書畫眼)¶
¶
　　昊十九¶
¶
　　昊十九者浮梁人能吟詩書逼趙吳興隱陶輪間所¶
製精磁妙絶人巧自號壺隱老人(紫桃軒雜綴)¶
¶
<pb:KR3h0070_WYG_331-18a>¶
　　太監蕭敬¶
¶
　　蕭敬南平人英宗初以長隨侍便殿孝宗朝入掌司¶
禮遍觀典籍能詩好草書(南平志)¶
¶
　　髙麗崔澱¶
¶
　　崔澱字彦沉别號楊浦髙麗海州人工詩文𨽻書祖¶
述東晉草書逼真懐素(楊浦集)¶
¶
　　道家¶
¶
　　卓晩春¶
¶
<pb:KR3h0070_WYG_331-18b>¶
　　卓晩春莆田人生嘉靖間自號無仙子亦曰上陽子¶
人呼曰小仙幼孤行乞言休咎事皆竒中初不識字¶
十四能詩十六善草書唐順之作小仙草書歌有瓌¶
璚東海黄公符蒼古太廟姬王琢藤纒老樹千尺挂¶
鷹攫寒厓百鳥愞之句(閩書)¶
¶
　　張宇初¶
¶
　　天師張宇初字子璿五嵗讀詩十行並下洪武十年¶
方髫丱襲掌道教篇章翰墨各極精妙(書畫眼)¶
¶
<pb:KR3h0070_WYG_331-19a>¶
　　張迪哲¶
¶
　　道士張迪哲字如愚號朋山福州長樂人篆𨽻書俱¶
精洪武十七年為上清宫提㸃(張守初峴泉集)¶
¶
　　吳伯理¶
¶
　　道士吳伯理號巢雲子居廣信龍虎山永樂中來郡¶
訪張三丰後居嘉定之鶴鳴山博通經史工詩書精¶
篆𨽻(皇明書畫史)¶
¶
　　張復¶
¶
<pb:KR3h0070_WYG_331-19b>¶
　　道士張復字復陽居南宫自幼學書専法古人能運¶
帚作大字(秀水志)¶
¶
　　周禎¶
¶
　　道士周禎字世昌號虚白善詩文工書法能習道書¶
精五雷法(臨安縣志)¶
¶
　　黄裳¶
¶
　　道士黄裳字丹霞號塵外道人讀書明理善詩章習¶
張即之字(上虞縣志)¶
¶
<pb:KR3h0070_WYG_331-20a>¶
　　釋氏¶
¶
　　釋徳祥¶
¶
　　釋徳祥號止菴仁和人書法擅名一時有鐵畫銀鈎¶
之妙詩刻苦髙處逼郊島(陳善杭州志)¶
¶
　　姚廣孝祥老草書歌云祥師只今為巨擘上與閑素¶
争㠝岏錢唐山水甲天下秀氣毓子為楩楠十年不¶
出筆成冢中山老兔愁難安晴軒小試烏玉玦雙龍¶
隨手掀波瀾昨將一紙逺寄我天孫機錦千花攅願¶
<pb:KR3h0070_WYG_331-20b>¶
師勿置鐵門限從他須索來千官搢紳相與歎莫及¶
便欲奪去加巾冠厥聲已播不知息箱篋盛貯光爛¶
爛其為一時推重如此(逃虚子集)¶
¶
　　釋宗泐¶
¶
　　釋宗泐字季潭臨海人族姓周氏寓意詞章尤精𨽻¶
古虞文靖黄文獻張潞公皆推重為方外交洪武初¶
詔舉髙行沙門師居其首(臨海志)¶
¶
　　釋來復¶
¶
<pb:KR3h0070_WYG_331-21a>¶
　　釋來復字見心號蒲菴族姓黄氏洪武初與泐季潭¶
用髙僧召至京除僧録寺左覺義詔住鳳陽槎牙山¶
圓通院(高僧傳)¶
¶
　　來復書法似趙呉興(書史會要)¶
¶
　　釋惠熈¶
¶
　　釋惠熈字本明善書有詩名與髙季迪為友自號芝¶
菴(無錫志)¶
¶
　　濟上人¶
¶
<pb:KR3h0070_WYG_331-21b>¶
　　濟上人字𤣥津以解吟工書鳴於禪林(珊瑚網)¶
¶
　　釋大智¶
¶
　　釋大智字南溟住天台工正書(書史會要)¶
¶
　　釋惟寅¶
¶
　　釋惟寅號樗菴太倉人永樂中與修三藏賜法服工¶
書亦能詩為士林推重(書史會要)¶
¶
　　釋無辨¶
¶
　　釋無辨名覺同號雪岑大同人姓康氏攻詩文嘗立¶
<pb:KR3h0070_WYG_331-22a>¶
就善化寺記數千言灑翰作草書鏤諸樂石龍掀鳳¶
舞人稱之曰詩禪草聖(毛晉明僧𢎞秀集)¶
¶
　　釋康雪庭¶
¶
　　釋康雪庭書法學松雪極有筆力(烏程志)¶
¶
　　釋知¶
¶
　　釋知住嘉興本覺寺善書永樂中召校藏典寵異甚¶
厚(嘉興府志)¶
¶
　　釋道聨¶
¶
<pb:KR3h0070_WYG_331-22b>¶
　　釋道聨杭州人兩被召纂修大典游戲翰墨緇白咸¶
重之後坐逝英宗悼之勅葬於藕花居之旁(杭州府志)¶
¶
　　釋守仁¶
¶
　　釋守仁字一初號寄傲軒富春人能文辭草書宗晉¶
亦能篆𨽻(皇明書畫史)¶
¶
　　釋一初螺山隱士歌(見式古堂書畫彚考)¶
¶
　　釋萬金¶
¶
　　釋萬金字西白吳江人居吳之寶積寺詩文字畫皆¶
<pb:KR3h0070_WYG_331-23a>¶
精絶(書畫史)¶
¶
　　釋定徴¶
¶
　　釋定徴喜讀儒書詞翰俱妙有前人風(匏翁家藏集)¶
¶
　　釋宗奎¶
¶
　　釋宗奎杭州人祝允明奎上人署書賛曰雄穎偉墨¶
突如其來云誰之為緇師宗奎佛有三昧散百在觀¶
子以其餘戲入書翰天宫寶樹截萬楨餘昆刀瑚珠¶
鈎鉞鏁錐縱横闔闢締搆輾轉按規捬矩束帶頂冕¶
<pb:KR3h0070_WYG_331-23b>¶
千力萬氣曳斫不斷平原風骨漙光首面耳目警聳¶
誰敢褻玩衆夫瞻仰老史作賛(祝氏集略)¶
¶
　　釋戒襄¶
¶
　　釋戒襄姓李氏從文徴仲游能書(海鹽圖經)¶
¶
　　釋福懋¶
¶
　　釋福懋字大林竹堂寺僧少有戒行嘗遊文太史徴¶
明之門書學智永(皇甫汸長洲志)¶
¶
　　釋定皚¶
¶
<pb:KR3h0070_WYG_331-24a>¶
　　釋定皚字東白嘉定人成化中任僧録司善書𢎞治¶
間寫經第一擢左善世(明僧𢎞秀集)¶
¶
　　釋完敬¶
¶
　　釋完敬號碧菴長於染翰師法虞世南深造其妙詩¶
才清俊名播於時(鄧&KR0008;常熟志)¶
¶
　　釋徳清¶
¶
　　釋徳清號憨山初住曹溪萬厯時説法匡廬文字妙¶
敏一寫千言善行草(書史會要)¶
¶
<pb:KR3h0070_WYG_331-24b>¶
　　釋宏祩¶
¶
　　釋宏祩號蓮池姓沈氏萬厯時人住越之雲棲寺以¶
修浄土𢎞範一世書法端楷可宗(書史會要)¶
¶
　　釋洪恩¶
¶
　　釋洪恩號雪浪金陵黄氏子年十二出家長干寺博¶
通經史攻習翰墨(髙僧傳)¶
¶
　　雪浪善詩書法遒媚通名理有江左支郎風韻(袁宗道游¶
居録)¶
¶
<pb:KR3h0070_WYG_331-25a>¶
　　釋彬公¶
¶
　　釋彬公(神宗時人)字化儀號慧空克振宗風旁通翰墨(珊瑚¶
網)¶
¶
　　釋宗公¶
¶
　　釋宗公(神宗時人)能詩善顔魯公書(珊瑚網)¶
¶
　　釋如濂¶
¶
　　釋如濂號竹堂性僻㓗居一小樓明牕四圍一榻一¶
几不置雜物作小詩有澹致書法顔栁(紫桃軒又綴)¶
¶
<pb:KR3h0070_WYG_331-25b>¶
　　釋智舷¶
¶
　　釋智舷字葦如别號秋潭晩更號黄葉頭陀俗姓周¶
氏嘉興長水鄉人能詩工書(恬致堂集)¶
¶
　　黄葉老人書力祖顔行稍渉雙井風義成就如霜後¶
擘柑香味俱絶(同上)¶
¶
　　釋同六¶
¶
　　釋同六黄葉老人親弟禪戒清苦臨黄庭經足躐躋¶
山隂堂奥(髙僧傳)¶
¶
<pb:KR3h0070_WYG_331-26a>¶
　　釋智訥¶
¶
　　釋智訥石門人性穎悟佛書一覽即通尤工書住持¶
徑山(石門志)¶
¶
　　釋永傑¶
¶
　　釋永傑字斗南扶桑人書宗虞永興(書史會要)¶
¶
　　釋如曉¶
¶
　　釋如曉字萍踪蕭山人失其姓幼不知書年二十餘¶
以罪逃臨安山中獨棲古廟十餘年深山月朗見竹¶
<pb:KR3h0070_WYG_331-26b>¶
影在地豁然有省折桂畫鑪灰遂善書崇禎間結茅¶
烏石峰側名曰巖艇(杭州志)¶
¶
　　釋道生¶
¶
　　釋道生字九竒楚之黄梅人住静廬山崇禎初來遊¶
江城以詩著名右手胎攣能以左運筆如飛紙上端¶
楷超逸有鐡門限之風(翠橘堂箋臆)¶
¶
　　名媛¶
¶
　　髙妙瑩¶
¶
<pb:KR3h0070_WYG_331-27a>¶
　　髙妙瑩字叔琬解縉母也通經史傳記善小楷曉音¶
律算數女工極其敏妙(名媛詩歸)¶
¶
　　蔡氏¶
¶
　　蔡氏隠士韓奕妻也讀書通大義善筆札嘗書經刻¶
以行世(吳中人物志)¶
¶
　　徐氏¶
¶
　　徐氏裔出吳之天平山歸水東陸輿讀書通大義知¶
楷法子霽入翰林封孺人(震澤集)¶
¶
<pb:KR3h0070_WYG_331-27b>¶
　　馬氏¶
¶
　　馬氏名間卿字芷居金陵人陳翰林魯南之繼室也¶
書法蘇長公得其筆意頗與魯南相類(金陵志)¶
¶
　　黄氏¶
¶
　　黄氏遂寧黄簡肅公珙之女新都楊修撰用修之繼¶
室也博通經史工筆札閨門肅穆用修亦嚴憚之(名媛¶
詩歸)¶
¶
　　金元賓妻¶
¶
<pb:KR3h0070_WYG_331-28a>¶
　　金元賓妻萬厯時人元賓為履吉上足故書法亦因¶
之綿麗多態而閨&KR0008;之氣未除(王世貞三吳楷法跋)¶
¶
　　邢慈静¶
¶
　　邢慈静貴州左布政馬拯妻少卿邢侗妹也書宗李¶
衛(武定州志)¶
¶
　　慈静善仿兄書(名媛詩歸)¶
¶
　　邢夫人自述詩帖(見式古堂書畫彚考)¶
¶
　　黄氏¶
¶
<pb:KR3h0070_WYG_331-28b>¶
　　黄氏編修趙景妻也少工楷法讀書通曉大義(名媛詩歸)¶
¶
　　姚氏¶
¶
　　姚氏號青峨居士秀州人姚𤣥瑞女歸范君和日讀¶
漢魏以來諸集摹晉諸家書法吟咏多散佚不盡傳¶
(玉鴛閣遺槀小傳)¶
¶
　　陸氏¶
¶
　　陸氏名卿子姑蘇尚寶卿師道之女太倉趙宧光凡¶
夫之妻也凡夫棄家廬墓與卿子偕隠寒山手闢荒¶
<pb:KR3h0070_WYG_331-29a>¶
穢疏泉架壑善自標置引合勝流而卿子又工於詞¶
章翰墨流布一時名聲藉甚以為髙人逸妻如靈真¶
伴侣不可梯接也(吳縣志)¶
¶
　　徐媛¶
¶
　　徐媛字小玉副使范允臨之室也多讀書好吟咏與¶
寒山陸卿子唱和稱吳門二大家(静志居詩話)¶
¶
　　近代名閫以書表著者吳中為范夫人徐小淑(珊瑚網)¶
¶
　　袁氏¶
¶
<pb:KR3h0070_WYG_331-29b>¶
　　袁氏名九淑字君嫕通州人錢良𦙍之妻四川左布¶
政袁隨之女也少讀經史尤深内典詩文清麗書法¶
遒媚(蜀志)¶
¶
　　沈伯姫¶
¶
　　沈伯姫聘黄履素年十八早亡書法似歐陽率更(書畫¶
史)¶
¶
　　葉紈紈¶
¶
　　葉紈紈字昭齊三嵗能朗誦長恨歌十三能詩書法¶
<pb:KR3h0070_WYG_331-30a>¶
遒勁有晉風歸趙田袁氏(續小名録)¶
¶
　　張徽卿¶
¶
　　張徽卿清漳人柯孝廉配寓白下善書(珊瑚網)¶
¶
　　雲濤　月液¶
¶
　　雲濤月液徽卿女弟子清瑤君贈詩云妙模樂毅衍¶
波牋鐵畫銀鈎字様圓姊正臨池洗端石妹先題葉¶
弄輕煙(珊瑚網)¶
¶
　　女士徐範¶
¶
<pb:KR3h0070_WYG_331-30b>¶
　　女士徐範嘉興人十三齡能摹諸家體賣字自活(珊瑚¶
網)¶
¶
　　徐範縮書聖教序無一筆不肖亦無一毫羞澀閨幃¶
態(朱鳥逸史)¶
¶
　　何玉仙¶
¶
　　何玉仙號白雲道人史癡翁之妾能篆書(書畫史)¶
¶
　　張天駿厮養婢¶
¶
　　張天駿有厮養婢善書觀者嘖嘖嗟賞(紫桃軒又綴)¶
¶
<pb:KR3h0070_WYG_331-31a>¶
　　姜舜玉¶
¶
　　姜舜玉號竹雪居士隆慶間舊院妓工詩兼楷書(朱鳥¶
逸史)¶
¶
　　馬如玉¶
¶
　　馬如玉字楚嶼本張姓家金陵南市樓徙居舊院熟¶
精文選唐音善小楷及八分書(金陵志)¶
¶
　　朱無瑕¶
¶
　　朱無瑕字泰玉桃葉渡邊女子幼學歌舞長而淹通¶
<pb:KR3h0070_WYG_331-31b>¶
文史工詩善書時人以方馬湘蘭云(静志居詩話)¶
¶
　　顧文英¶
¶
　　顧文英善書以碧絲作小行楷繡之盛鏡囊以遺所¶
歡(俞琬綸自娛集)¶
¶
　　梁小玉¶
¶
　　梁小玉武林人七歲依韻賦落花詩八歲摹大令帖¶
長而游獵羣書作兩都賦半載而就著瑯環集三卷¶
(書畫史)¶
¶
<pb:KR3h0070_WYG_331-32a>¶
　　楊宛¶
¶
　　楊宛字宛叔金陵名妓也能詩有麗句善草書歸苕¶
上茅止生止生重其才以殊禮遇之(金陵志)¶
¶
　　董其昌云楊宛書非直娟秀取姿而迴腕出鋒絶無¶
媚骨(書史會要)¶
¶
　　薛素素¶
¶
　　薛五素素姿度妍雅能書作黄庭小楷尤工蘭竹下¶
筆迅埽各具意態又善馳馬挾彈能以兩彈丸先後¶
<pb:KR3h0070_WYG_331-32b>¶
發使後彈擊前彈碎於空中(甲乙剰言)¶
¶
　　卞賽¶
¶
　　卞賽字賽賽自號玉京道人莫詳所自出或曰秦淮¶
人知書工小楷能畫蘭能琴僑虎邱之山塘所居湘¶
簾棐几嚴浄無纎塵雙眸泓然日與佳墨良紙相映¶
徹晩依良醫保御氏刺舌血為書法華經既成自為¶
文序之(梅村集)¶
¶
　　王少君¶
¶
<pb:KR3h0070_WYG_331-33a>¶
　　王少君名曼容白晳而莊清揚巧笑殊有閨閣風其¶
居表以長楊人遂呼為長楊君學字於周公瑕學詩¶
於佘宗漢學琴於許太初争以文雅相尚(潘之恒曲中志)¶
¶
　　楊蕙孃¶
¶
　　楊蕙孃名曉英秦淮女郎精黄庭小楷(珊瑚網)¶
¶
　　沙宛在¶
¶
　　沙宛在名彩姝擅臨蘭亭(同上)¶
¶
　　郝藝娥¶
¶
<pb:KR3h0070_WYG_331-33b>¶
　　郝藝娥名宛然工寫宣示帖(同上)¶
¶
　　楊叔卿¶
¶
　　楊叔卿名婉素喜學麻姑壇一染齊紈可易百錦大¶
足掩映林下風(同上)¶
¶
¶
¶
¶
　　六藝之一録卷三百七十三¶
¶

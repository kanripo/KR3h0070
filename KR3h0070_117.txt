# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:38.164543
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 117
<pb:KR3h0070_WYG_117-1a>¶
　　欽定四庫全書¶
¶
　　六藝之一録卷一百十八　　　錢塘倪濤撰¶
¶
　　石刻文字九十四¶
¶
　　金薤琳瑯¶
¶
　　唐故右武衛將軍贈工部尚書上柱國上蔡縣開¶
國侯臧公神道碑銘(并序)¶
¶
　　金紫光祿大夫行撫州刺史上柱國魯郡開國公顔¶
真卿撰并書¶
¶
<pb:KR3h0070_WYG_117-1b>¶
　　翰林待詔光祿卿李秀巖篆額¶
¶
　　公諱懐恪字貞節東莞人其先出于魯孝公之子彄字¶
子臧大夫不得祖諸侯其孫以王父字為氏僖哀二伯¶
既納忠於魚鼎文武兩仲亦不朽於言哲丈人成功而¶
遁迹子原抗節而捨生義和辭金飾之器榮緒奮陽秋¶
之筆賢達繼軌紛綸至今曽祖滿隋驃騎將軍祖君寵¶
皇通議大夫靈州督府長史父善徳朝散大夫贈銀州¶
刺史咸務逺圖克開厥後恤𦙍之慶世祀宜哉公即銀¶
<pb:KR3h0070_WYG_117-2a>¶
州之第三子也身長六尺一寸眉目雄朗䰅髯灑秀雅¶
善騎射尤工尺牘沈静少言寛仁得衆竒謀沖邈英勇¶
冠倫友于弟兄謹爾鄉黨每敦詩而執禮不茹柔以吐¶
剛莅事而剖判泉流臨戎而智略鋒起古所謂文武不¶
墜髙明有融者焉少以勲勞亟紆戎級開元初嘗遊平¶
盧屬奚室韋大下公挺身與戰所向摧靡繇是發名𤣥¶
宗聞而嘉之拜勝州都督府長史銳精佐理絜矩當官¶
朔漠不空邉隅用命俄拜左衛率府左郎将轉右領軍¶
<pb:KR3h0070_WYG_117-2b>¶
中郎将兼安北都䕶中受降城使朔方五城都知兵馬¶
使戎事齊足十萬維羣我伐用張軍威以肅由是深為¶
節度使王晙所器奏充都知兵馬使嘗以百五十騎遇¶
突厥黙啜八部落十萬餘衆於狼頭山殺其數百人引¶
身據髙環馬禦外矢集如雨公徒且殱遽而紿之曰我¶
為臧懐恪勅令和汝何得與我拒戰于時僕固懐恩父¶
設之適在其中獨遮䕶之諸部落持疑不肯公封羊以¶
盟之仗義以責之衆皆感激由此獲免遂與設之部落¶
<pb:KR3h0070_WYG_117-3a>¶
二千帳来歸後充河西軍前將盤禾安氏有馬千駟怙¶
富不虔一族三人立皆毆斃軍州悚懐疇敢不祇(缺)為¶
節度相國蕭嵩所賞後充河源軍使兼隴右節度副大¶
使闗西兵馬使拜右武衛将軍吐蕃不敢東向者累年¶
俄封上蔡縣開封侯開元十二年嵗次甲子春二月二¶
十有六日薨于鄯城之官舍享年五十六其年八月二¶
十三日詔曰故具官某頃以幹能亟承任使操行逾謹¶
勞効未酬不幸遷殂良増追悼可贈右領軍衛大将軍¶
<pb:KR3h0070_WYG_117-3b>¶
即以其年冬十月庚戌遷窆于京兆府三原縣北原禮¶
也嗚呼公兄左羽林軍大将軍平盧副持節懐亮以方¶
虎之材膺爪牙之任孔懐斯切致美則深七子游擊将¶
軍崇仁府折衝希崇豊州别駕贈宋州刺史希昶左武¶
衛將軍朔方節度副大使贈太子賓客希忱右衛左郎¶
將劒南討擊副使贈汝州刺史希愔右驍衛郎將静邉¶
軍使贈祕書監希景寧州刺史左金吾衛將軍贈揚州¶
大都督希晏開府儀同三司行太子詹事兼御史大夫¶
<pb:KR3h0070_WYG_117-4a>¶
邠寧山南觀察使集賢待制工部尚書渭北節度使魯¶
國公希讓等夙漸詩禮恭承教義芬潤挺蘭玉之姿英¶
威矕虓&KR0008;之質而希讓識度𢎞逺器謀沈䆳仁親以孝¶
殿國以忠綽裕冠於人倫勲勞懋於王室至徳中今上¶
為元帥東伐肇允押牙従收兩京陟降左右入侍帷幄¶
既崇翼戴之功出擁麾幢載叶澄清之寄加以篤睦羣¶
従糺綏宗族吉凶贍恤終始無渝行道之人孰不嗟尚¶
肅宗以公有謀翼之勤乾元元年春三月贈魏州刺史¶
<pb:KR3h0070_WYG_117-4b>¶
寶應元年冬十月又贈太常卿廣徳元年冬十月詔曰¶
孝以立身可揚名於後代忠能事主故追榮而及親開¶
府儀同三司兼御史大夫元帥都虞候魯國公臧希讓¶
亡父贈太常卿懐恪業茂勲賢地華簮紱佩忠信而行¶
已包禮樂以資身守節安卑幽貞自處養䝉全正聲利¶
不營雖與善無徴促靈悲於逝晷而積善垂福餘慶光¶
於後昆故得業濟艱難功㕘締造况出有藩條之寄入¶
多爪牙之任位以徳遷禮宜加等父由子貴贈合超倫¶
<pb:KR3h0070_WYG_117-5a>¶
宜登八座之榮式慰九泉之路又贈工部尚書褒異之¶
典於斯為盛&KR0391;氏自驃驍而下世以材雄朔陲尚書既¶
還特以功懋當代兄弟子姪勲賢間出自天寶距開元¶
乗朱輪而拖珪組數百人迨于今兹繁衍彌熾綰軍州¶
而握兵要者相望國都有後之慶固殊異於他族者矣¶
真卿早嵗與公兄子謙為田蘇之游敦伯仲之契晚従¶
大夫之後每接嘗寮之歡故公之世家竊備見聞敢述¶
遺烈将無媿詞銘曰¶
¶
<pb:KR3h0070_WYG_117-5b>¶
　　魯史褒者臧孫有之陳魚則諫納鼎以規歿貴言立時¶
稱聖為仁昭典墳智叶蓍龜世濟忠肅肅光羽儀以至¶
夫公英明雄毅鶚視騰彩龍驤作氣鋒淬霜陵妙窮金¶
匱謀猷泉㵼翰墨風駛儒勇是兼勲庸以位介馳戎馬¶
猛奮虓虎絶漠援孤連兵戰苦萬衆鳴鏑紛紛如雨一¶
身抗詞諤諤連柱精貫霜日氣雄鉦鼔敵人義激僕固¶
誠全眇漫窮裔隨降㡬千野静沙雪風恬寒煙我騎如¶
雲我旗連天牧無南向凱有北全天子休之命侯開國¶
<pb:KR3h0070_WYG_117-6a>¶
謂福而夀康衢騁力奚命之邅幽扃是即十城玉折萬¶
里鵬息陣雲蒼蒼日暮無色令人趨奉天眷孔明九原¶
不作八座哀榮勇烈徽範芳時懿名里成冠蓋族茂簮¶
纓萬古千祀瞻言涕零¶
¶
　　唐開府儀同三司行尚書右丞相上柱國贈太尉¶
廣平文貞公宋公神道碑銘(并序)¶
¶
　　金紫光祿大夫行撫州刺史上柱國魯郡開國公顔¶
真卿撰并書¶
¶
<pb:KR3h0070_WYG_117-6b>¶
　　於戲逆鱗劘上匡救之義深守死不回臣人之致極況¶
乎文(缺)風雅道濟生靈建一陽而天下倚平含九徳而¶
三光式序超無友而獨立者其唯廣平公乎公諱璟字¶
(缺)邢州南和人其先出于殷王元子七代祖弁魏吏部¶
尚書襲列人子祖欽道北齊黄門侍郎並事迹崇髙各¶
見本傳髙祖元節定州田曺曾祖𢎞峻大理丞祖務本¶
皇櫟陽令父𤣥撫衛州司户贈户部尚書自田曺至于¶
尚書皆實浮於名而位不充量事見許公蘇頲所撰神¶
<pb:KR3h0070_WYG_117-7a>¶
道碑公七嵗能屬文一遍誦服鳥賦丁尚書府君憂水¶
漿絶口者五日八九嵗時嘗夢大鳥銜書吐公口中而¶
咽之遂乗而直上倏忽驚悟猶若下在胸間自後藻思¶
日新襟靈益爽年十六(缺)　讀易曠時不精公遲而覽¶
之自亥及寅精義必究明年進士髙第補上黨尉轉王¶
屋主簿相國蘇味道為侍御史出使精擇判官奏公為¶
介公作長松篇以自興梅花賦以激時蘇深賞歎之曰¶
真王佐才也轉合官尉長夀三年従調判入髙等有司¶
<pb:KR3h0070_WYG_117-7b>¶
特聞天后親問所欲公以代為唐臣不求榮達詭奏云¶
家本山東願得魏之一吏遂手詔授録軍㕘軍拜舞趍¶
出異而召還又手詔拜監察御史裏行丁齊國太夫人¶
憂服闋築室反耕志圖不起俄而即真遷殿中待御史¶
同列有博于臺中者将責名品而黜之博者惶恐自匿¶
公獨正辭引過天后恱而釋之遷天官員外郎鳯閣舍¶
人御史中丞乃謂所親曰吾比欲優游鄉里不圖要近¶
驟至於斯其敢廢所職乎乃悉心納忠無所回避時張¶
<pb:KR3h0070_WYG_117-8a>¶
易之昌宗兄弟席寵脇權天下側目公危冠入奏奮不¶
顧身天后失色蒼黄欲起公扣頭流血誓以死争拾遺¶
李邕奏曰陛下坐則天下安起則天下危内史令出公¶
曰天顔咫尺親奉徳音不勞宰臣擅宣王命詞氣慷慨¶
天后震悚遂俱攝詣臺廷立切責二豎股栗氣索不敢¶
仰視自朝至于日昃敕使馳赦之公不得已而罷又令詣¶
公謝罪公拒之後有慘恤二堅来弔公辭曰貴近不冝¶
與執政通問假滿朝士慰公二豎又欲序進公舉板迎¶
<pb:KR3h0070_WYG_117-8b>¶
揖之不得成禮而去神龍之興復也公實佐竒謀及當¶
疇庸讓而不受曰清宫問罪事(缺)五王祀夏中興功歸¶
明主非曰逃賞誰敢貪天俄拜朝散大夫吏部侍郎兼¶
諫議大夫遷黄門侍郎嘗遇梁王武三思於朝三思方¶
欲言事公正色謂之曰當今復子明辟王宜以侯就第¶
何得上干朝政三思慙懼而退請急累月俄而兼攝尚¶
書左丞中宗将幸西京深虞北鄙乃兼檢校并州大都¶
督長史又改兼貝州刺史與數人同辭(缺)三思獨揖公¶
<pb:KR3h0070_WYG_117-9a>¶
住公顧謂之曰諸人已出不可獨留遂揖之而去屬年¶
榖不登國租罷入三思食邑公悉蠲之既屢挫其鋒亦¶
處之自若俄而真拜轉杭州又遷相州又為洛州長史¶
唐隆初拜吏部尚書同中書門下三品粤五日兼右庶¶
子尋加銀青光祿大夫𤣥宗之在儲闈鎮國太平長公¶
主潜謀廢立嘗於光範門内坐步檐中諷宰相以此㫖¶
諸相失色莫敢先言公盛色詰之曰春宫有大功主安¶
得異議遂奏婦人干政恐生禍階請不令朝謁俄而男¶
<pb:KR3h0070_WYG_117-9b>¶
又縦横公奏之繇是貶楚州刺史主亦竟以凶終無何¶
復拜銀青歴魏兖冀三州兼河北按察使尋遷幽州都¶
督兼御史大夫復為魏州入為國子祭酒東都留守開¶
元二年拜御史大夫兼京兆尹貶睦州刺史轉廣州都¶
督充按察經略討擊使又兼御史大夫特許便宜従事¶
前是首領桀驁多據洞不賓公之下車無敢不畏彼之¶
風俗(缺)趍茍簡茅茨竹櫋比屋鱗次火災嵗起煨燼無¶
餘公教之度材變以陶旊千甍齊翼萬堵皆興于今頼¶
<pb:KR3h0070_WYG_117-10a>¶
之燕國公張說嘗為碑頌無何使中官楊思勗召公公¶
拜恩而就馬便行在路竟不交一言思勗以(缺)軍貴達¶
泣辭訴帝帝嗟歎久之拜刑部尚書四年遷吏部兼黄¶
門監監修國史五年復兼侍中明年駕達東都至三崤¶
馳道隘稽車騎不得前河南尹李朝隠知頓使中丞王¶
怡並坐當降黜公奏曰若致罪二臣将来必受其弊遂¶
命公捨之曰陛下責之以臣言免之是過歸於上恩由¶
於下臣請使其待罪然後俾其復職遂嘉而従之𤣥宗¶
<pb:KR3h0070_WYG_117-10b>¶
嘗命公名諸王公及公主邑號既而又令各定一美名¶
公奏稱七子均養鳲鳩之徳錫以名號不宜有殊若母¶
寵子異恐非正家之道王化所宜𤣥宗恱而従之八年¶
拜開府儀同三司進爵廣平郡開國公䇿勲上柱國狂¶
豎權梁山構逆長安有司深探其獄公按覆如京兆司¶
録李如璧等百餘家皆以借宅假器悉當連坐公以婚¶
姻假借天下大同至于京城其例尤衆知情即是同反¶
無罪不合論辜兇渠之外一切原免天下欣服焉中書¶
<pb:KR3h0070_WYG_117-11a>¶
令河東公張公傑出将明之材獨運廟堂之上鏡機朝¶
激見事風生求公規模悉閱堂案每至危言讜議執正¶
守中未嘗不廢卷失聲汗流洽背其為通賢所服也如¶
此十三年駕幸東都以公為西京留守公極言得失無¶
有所隠𤣥宗感恱制曰所奏之言置諸座右出入觀省¶
以誡終身因賜綵物二百疋明年又兼吏部十七年拜¶
尚書右丞相雅善戲謔不常矜莊與故(缺)　尚書王晙¶
為莫逆之友晚而彌篤凡所詼諧人輒疏取端五日䝉¶
<pb:KR3h0070_WYG_117-11b>¶
賜鍾乳命醫歸鍊或以為上藥殊異不宜委之公曰推¶
誠求信猶懼弗應猜以待人信其可得聞者慙退卄一¶
年抗疏告老至于再三手詔優遂特給全祿賜絹五百¶
疋還東京公以為大臣歸休不宜闗通人事遂杜絶賓¶
客其年駕幸洛陽公迎拜道左𤣥宗親駐龍蹕使榮王¶
琬勞問者數四自後中使往来賞賚不絶方崇乞言之¶
典以極師臣之敬卄五年仲冬月十有九日寝疾薨于¶
東都明教里第享年七十五天下失聲𤣥宗震悼追贈¶
<pb:KR3h0070_WYG_117-12a>¶
太尉諡曰文貞公賻物米粟常數有加喪葬官供仍詔¶
河南少尹崔釋之充監䕶使夫人齊國夫人博陵崔氏¶
滄州長史藝之女淑慎嚴整髙明柔克訓諸子而慈且¶
有威佐丞相而徳無違者門内之理一以見咨躡公而¶
歿允終偕老嗚呼公有七子復同州司功先公而卒昇¶
尚書郎太僕少卿尚漢東太守渾職方郎中諌議大夫¶
御史中丞東京畿採訪使太子左諭徳恕都官郎中延¶
太原少尹華判入髙等登封尉尉氏令衡右散騎常侍¶
<pb:KR3h0070_WYG_117-12b>¶
兼御史中丞河西節度行軍司馬或肅或文或哲或乂¶
克篤前烈以休令聞以戊寅五月卄五日虔奉遺約歸¶
葬公于沙河縣太尉鄉丞相原之先塋夫人合而祔焉¶
禮也惟公間氣降神應期傑出生知禮度天縦才明玉¶
立殿天子之邦介然秉大臣之節震電憑怒讜言而不¶
有厥躬鼎鑊沸前臨事而義形乎色蠢迪檢押難常情¶
之所易志深直諒易古人之所難外其身而富貴不離¶
行其道而死生弗替非夫合一之徳格于皇天不二之¶
<pb:KR3h0070_WYG_117-13a>¶
心形于造次則何以(缺)是乎允所謂振古之元龜皇王¶
之威寶者矣且夫公之徳烈充塞寰㝢公之謀猷著明¶
日月大厯五年冬十二月孫儼懼遺盛美不逺求䝉以¶
真卿天祿校文叨太僕之下列憲臺執簡承諭徳之深¶
知雖青史傳信實録已編於方冊而豐碑勒銘表墓願¶
備於論譔謹憑吏部員外郎盧僎所上行狀略陳萬一¶
多恨闕遺其辭曰¶
¶
　　天命𤣥鳥降而生商湯孫之緒微子分疆詞招正則尉¶
<pb:KR3h0070_WYG_117-13b>¶
翼文皇吏部黄門紛綸耿光忠賢世出信史相望篤生¶
丞相祚我有唐文明純嘏毅烈堅剛恒衛間氣星辰降¶
芒嶷然山立鏗爾金鏘忠孝之盛人倫紀綱垂髫能文¶
夢鳥發祥通宵究易冲齡擅場勝冠結綬歴政洋洋乃¶
尉合宫貳軺琅琅賦嗤梅豔篇美松長蘇公嗟稱才必¶
佐王滿嵗従調試言髙驤登聞黼扆驟列繡裳簉迹天¶
官如圭如璋司言鳯閣綸綍煌煌乃作中丞威稜莫當¶
志除兇狡廷劾二張天后愕怡百寮震惶公獨凜然出¶
<pb:KR3h0070_WYG_117-14a>¶
身激昂義形顔色精貫穹蒼皇室中興嘉謀克彰功成¶
牢讓事軼屠羊貳職選曺誎議是匡載清流品屢奏封¶
章乃侍瑣闈時維夕郎悉心糺正庶績咸康三思睢盱¶
席寵干常惎之就第慙懼靡亢左曺攝轄大鹵于襄兼¶
刺貝丘朋辭雁行三思揖語公獨循牆處之不怍轉斾¶
于杭既還鄴城遂尹洛陽乃作冢宰訏謨廟堂俄兼宫¶
相亟綰銀黄𤣥宗登儲鎮國是遑潜謀廢立謡諑相翔¶
厥男撓政累奏愆殃聿臨楚邦荐察冀方總督幽薊翻¶
<pb:KR3h0070_WYG_117-14b>¶
飛國庠亞相烈烈尹京趪趪旋臨建徳歘蒞南荒俚師¶
咸蔇芽&KR0008;是攘張公頌徳雋永甘棠所忠来召拜命即¶
裝路無交言帝用式&KR0391;載司刑吏八座抑揚兼監黄樞¶
鈞軸是將匪躬蹇蹇終始洸洸乃拜儀同允釐保障河¶
東閱故汗洽如漿狂豎犯闗兇渠既戕命公覆獄咸脫¶
死亡乃宅右揆右揆泱泱每謔王君豈常矜莊懸車告¶
老庶保康强方崇饋酳孤映縑緗天不憗遺萎哲壊梁¶
一人震悼九有凄凉市既罷賈舂仍絶糧乃贈太尉飾¶
<pb:KR3h0070_WYG_117-15a>¶
終禮滂返葬沙河羽儀央央闔朝傾阻河尹䕶喪生榮¶
死哀行路感傷令人孺慕攀泣煌煌髙墳崔嵬鉅鹿劇¶
旁森稍宰樹繚繞連岡于嗟廣平宅此不暘孝孫翼翼¶
論譔靡忘豐碑碣竪萬古訾相¶
¶
　　大厯七年嵗次壬子九月二十五日孫儼追建¶
¶
　　唐故太尉文貞宋公神道碑側記¶
¶
　　初公任監察御史持服于沙河縣屬突厥寇趙定州河¶
朔兇懼邢州刺史黄文軌投艱于公公以父母之邦金¶
<pb:KR3h0070_WYG_117-15b>¶
革無避及賊至城下公為曉陳禍福其徒有素聞公威¶
名者乃相率而去之開元末安西都䕶趙含章冒于貨¶
賄多以金帛賂遺朝廷之士九品以上悉皆有名其後¶
節度范陽事方發覺有司具以上聞𤣥宗切責名品将¶
加黜削公一無所受乃進諌焉𤣥宗納之遂御花萼樓¶
一切釋放舉朝皆謝公衣冠儼然獨立不拜翌日入奏¶
𤣥宗謂公曰古人以清白遺子孫乃卿一人而已公曰¶
含章之賄偶不至臣門非不受也𤣥宗深嘉歎之前碑¶
<pb:KR3h0070_WYG_117-16a>¶
闕焉故略述于此公第三子渾之為中丞也方欲陳乞¶
御制碑頌未果而中受譴謫旋安史作亂事竟不成真¶
卿時忝監察殿中為中丞屬吏故公孫儼泣請真卿論¶
譔之昭義軍節度觀察使尚書左僕射兼御史大夫平¶
陽郡王薛公曰嵩以文武忠義之姿為國保障上慕公¶
之徳業歎尚無窮次嘉儼之懇誠崇堅莫致迺命屯田¶
郎中權邢州刺史封演購他山之石曳以百牛(缺)刻字¶
之工成乎半載磨礱既畢建立斯崇逺近嗟稱古今榮¶
<pb:KR3h0070_WYG_117-16b>¶
觀雖大賢為徳樹善何限於存亡而小子何知附驥托¶
跡於階序真卿刺湖州之日因成文請儼刻其側而志¶
之未及雕鐫而第六子衡因謫居長州㕘佐戎幕河隴¶
失守介于吐蕃以功累拜工部郎中兼御史河西節度¶
行軍司馬與節度周鼎保守燉煌僅十餘嵗遂有中丞¶
常侍之拜恩命未達而吐蕃圍城兵盡矢窮為賊所陷¶
吐蕃素聞太尉名徳曰唐天子我之舅也衡之父舅賢¶
相也落魄於此豈可留乎遂贈以駝馬送還于朝大厯¶
<pb:KR3h0070_WYG_117-17a>¶
十二年十一月以二百騎盡室䕶歸士君子偉之乃古¶
来所無也上欲特加超奨且命待之于側門十三年春¶
三月吏部尚書顔真卿記¶
¶
　　唐故太尉兼中書令西平郡王贈太師李公神道¶
碑銘(并序)¶
¶
　　特進守司空兼門下侍郎同中書門下平章事充集¶
賢殿大學士上柱國晉國公臣裴度奉勅撰¶
¶
　　朝散大夫守尚書庫部郎中翰林侍書學士上柱國¶
<pb:KR3h0070_WYG_117-17b>¶
賜紫金魚袋臣栁公權奉勅書并篆額¶
¶
　　惟天錫成命於我唐保兹國祚生此人傑則西平王李¶
公其是乎不然何實暴如風振濟葉戴君若鼇冠靈山¶
横流之中一匡而定公諱晟字良器其先隴西人也後¶
徙京兆曽祖髙皇岷州刺史贈澤州刺史祖思恭皇兆¶
州刺史贈幽州大都督考欽皇左金吾衛大將軍隴右¶
節度經略副使贈太子太保代有名跡雄于西土公幼¶
好學學不為人及讀吕張孫吴之書慨然有經邦濟物¶
<pb:KR3h0070_WYG_117-18a>¶
之志未弱冠游秦梁間元侯宿將見者咸器異之乾元¶
初嘗客武都值酋豪以𡙇守搆亂殺掠平人公與所従¶
十數馳而射之殪其為魁者餘黨遂遯□所虜獲積如¶
丘山公一無所取惟椎牛釃酒享士而去邦人感服具¶
以状聞特拜左清道率飾以金紫将朝京師自獻方略¶
屬裔夷中擾有土急賢河隴将帥相繼表用歴二府右¶
職所至常以(缺)謀為其委重(缺)累遷至光祿太常卿階¶
爵在第一品(缺)涇原四鎮北庭節度都知兵馬使四面¶
<pb:KR3h0070_WYG_117-18b>¶
都遊奕使懸識敵態周知地形應變不窮有奪有待(缺)¶
驥驟庭而莫展雲出岫而斯飛代宗徴之以左金吾衛¶
将軍為神䇿軍兵馬使屬羌蠻犯蜀朝廷濟師命公督¶
其旅絶棧道而往救焉公銜枚過險出賊不意連下堅¶
壁遂誅首惡還授檢校太子賓客且復舊職建中二年¶
田恱以魏叛徳宗極意致討悉起徂征以公為神䇿先¶
鋒都知兵馬使加御史中丞與河東河南等道諸軍合¶
擊公濟河而行能以衆整及破洹水陣解臨洛圍轢魏¶
<pb:KR3h0070_WYG_117-19a>¶
屬城抵照通邑其推鋒&KR0008;銳皆先羣帥而寘力焉遥拜¶
左散騎常侍兼御史大夫厥功未成聞賊泚肆逆皇居¶
失守西嚮慟哭載馳載驅行及北伐授檢校工部尚書¶
充神䇿行營節度公提孤軍募散卒拊循訓勵以達行¶
在值懐光中叛大駕再遷加檢校右僕射餘如故尋轉¶
左僕射同平章事兼京兆尹神䇿軍京畿鄜坊節度觀¶
察等使管内及商華等州副元帥公固守渭城決平察¶
壘調食制用先發我師指甘攻苦皆自我始每一言一¶
<pb:KR3h0070_WYG_117-19b>¶
誓聲涙俱發勇夫義士感而使之&KR0824;不濟矣時自雍而¶
東延于汝洛震于河汴所在征鎮亂略相従公介巨(缺)¶
之間使聲援㫁絶立成師(缺)法(缺)號令肅嚴蒐補十旬¶
指揮一舉乗墉豁如通道硩梟獍以清(缺)宫而九市三¶
條無輟肆之驚無秋毫之犯羽書速告鑾輅爰歸廓氛¶
祲為祥嵗攄憂情為喜氣詩曰允矣君子展也大成斯¶
之謂矣考古視今論功稱忠者多矣若至危而安至難¶
而易卓犖跨邁如公莫儔拜司徒兼中書令俄以凶孽¶
<pb:KR3h0070_WYG_117-20a>¶
甫寧邉帥猶警岐下任重乃以本官兼鳯翔尹鳯翔隴¶
右節度觀察等使及四鎮北庭涇原等州副元帥改封¶
西平郡王加食實封至一千五百户公名懾戎主政和¶
藩帥始至而生執少安而訓齊逮四載賦輿十倍其初¶
會課入輔拜太尉中樞如故人或謂公勲望已髙寵渥¶
已極宜従容頥養稍稍遜避公曰不然人臣外則盡力¶
内則盡心若止偷榮孰為且哲故每承帷幄之問則言¶
咈無隠理奪不回大指以東夏可平西陲可復或已行¶
<pb:KR3h0070_WYG_117-20b>¶
而事終不顯或未用而身遽不遺以貞元九年八月四¶
日薨于位春秋六十七徳宗撫几哭於别次自都邑達¶
門畿無士庶無老幼皆發哀相弔則曩時戢兵安人之¶
徳可謂深於元元之骨髓矣冊贈太師法賻加等以其¶
年十二月十六日葬于髙陵縣奉正原鄭國夫人杜氏¶
祔焉自捐寝至安宅皆所司辦䕶中貴反覆萬情所奉¶
如不及焉嗚呼以公之靖難扶傾不言所利雖存歿極¶
位始終殊禮而天意若曰其福享未至故迤延于後有¶
<pb:KR3h0070_WYG_117-21a>¶
子曰愿故檢校司空河中節度等使贈司徒五列雄鎮¶
三為上公曰聰故光祿寺主簿曰總故太子中允贈兵¶
部郎中曰懸左神武大将軍兼御史大夫曰憑故右威¶
衛大將軍兼御史中丞贈洪州都督曰恕故光祿卿贈¶
右散騎常侍曰憲檢校左散騎常侍嶺南節度觀察¶
等使進因貴胄達以善政曰愬故檢校左僕射同平章¶
事贈太尉克廣前修仍執醜類曰懿故渭南縣尉曰聽¶
檢校司徒義成軍節度觀察等使統戎按俗是以似之¶
<pb:KR3h0070_WYG_117-21b>¶
曰惎右羽林將軍曰慇嵐州刺史(缺)並地勢吏用兼而¶
有焉粤太和元年秋七月聽拜疏上言以公之徽烈則¶
御製披文於渭川矣公之風度則詔命圖形於靈臺矣¶
惟大其丘隴鬱彼松檟望有祁山之象拜無峴首之碑¶
將刋貞石式表幽隧乃命臣度稱伐言時其詞曰¶
建中季年大盜忽焉皇輿避狄狩于梁州顧謂太師汝¶
才汝略将威致討必&KR0903;寇虐太師泣奉捐軀誓衆度其¶
成城可以利用赫矣鋪敦𫝊于牆垣手搏足踦如衝如¶
<pb:KR3h0070_WYG_117-22a>¶
援一鼔而破一麾而奔掃清宫闈刷盪妖昏我師莅止¶
我令行矣都人不知已事方喜飛章告慶飾駕言旋鴻¶
烈曜古讙聲動天車服之錫河山之誓九命而俯一心¶
若厲俾侯于岐阜安邉陲藩政既成衮職攸宜嶽降帝¶
賚矢言詭辭我后嘉猷我躬何為道直氣和勞謙終吉¶
福履所綏未享萬一上天不惠厚穸遄歸垂裕流光用¶
延恩輝翼子肥家將壇台席繼立竒功代傳休績聽與¶
伯仲永懐髙蹤請于朝廷表是丘封帝曰孝哉胡可不¶
<pb:KR3h0070_WYG_117-22b>¶
従宣我祖之丕業翳爾父之嘉庸乃詔作銘以觀徳齡¶
¶
　　太和三年嵗次己酉四月庚戌朔六日乙夘建¶
¶
　　隋左屯衛大將軍左光祿大夫姚恭公墓誌銘(并序)¶
¶
　　(缺四字)　　諱辨字思辯武威人也導清源於媯汭肇崇¶
搆於軒丘世(缺)　斯(缺)五世祖泓為晉所滅子孫播越¶
居於武威曽祖讃撫軍(缺)軍將軍武威太守並以碩量¶
偉才佐時匡國父寶散騎常侍(缺)　山川降神象緯幼¶
而風韻開爽志節通亮弓殫百步之竒劍(缺)氣馳名遂¶
<pb:KR3h0070_WYG_117-23a>¶
以材官入選周保定四年起家宗侍下士天和二年(缺)¶
　虧勝羣帥見囚公頻進竒謀竟弗能用乃以舟師先¶
濟朝廷(缺)統營校公撫養士卒勸課農桑莫不家實食¶
廩人知禮節(缺)賞五年従周武帝平定晉州摧殄髙壁¶
十二月進屠并州既(缺)公獨為後距轉戰不衰皇輿獲¶
安公之力也頻䝉優賞以累(缺)六年従定相州以前後¶
功授大都督封安養縣開國子邑四(缺)檢校武侯兵事¶
又命公隨柱國(缺)抜崇於武陟合戰又於野馬(缺)相濟¶
<pb:KR3h0070_WYG_117-23b>¶
實繁有徒公建斾遄征攝弓言邁摧鋒接戰允著竒功¶
大象(缺)户開皇元年授上開府儀同三司進爵為公増¶
邑為一千户(缺)所屆即事戎車公誠勇奮發義同閫外¶
屢出竒兵頻摧醜虜(缺)天府凡厥賞賜散之士卒二年¶
匈奴復入凉州詔以公為行軍(缺)前後衝擊晝夜攻圍¶
校尉之井既枯將軍之泉又竭空有思梅之(缺)以亡為¶
存䇿勲命賞理在不次五年授右武侯驃騎將軍霍去¶
病(缺)蔑如也六年授雲州道水軍總管戈船掩渚巨艦¶
<pb:KR3h0070_WYG_117-24a>¶
浮川河涘肅(缺)匪曰崇墉棊跱聳堞相望邉柝不驚控¶
弦逺逝其年授使持節河(缺)化若神明十年檢校疊州¶
總管河州刺史行疊州刺史事公才略(缺)𢎞政教安民¶
和衆於是乎在十二年轉授左武候將軍尋為凉州(缺)¶
邉烽寝候毳幕旃裘望風斂迹十六年使持節靈州總¶
管諸軍使(缺)　俗易風移政成期月十八年授原州道¶
行軍總管十九年授環州道(缺)總管公屢總戎律特精¶
邉事每秋風起塞邊騎揚塵折衝之任非公莫可(缺)二¶
<pb:KR3h0070_WYG_117-24b>¶
年授左武候大将軍進爵蔡陽郡開國公食邑一千五¶
百户大啟(缺)皇丘欽明御籙睿聖纂圖特荷天眷恩遇¶
隆重宻勿禁衝知無不為(缺)威等同進位大将軍左武¶
候大将軍如故三年以母憂去官其年有(缺)自天㡬於¶
毁滅僶俛王事杖而後起四年以官方草創授金紫光¶
祿大夫(缺)　大将軍如故車駕北巡諸蕃朝朔以舊典¶
糾察整肅軍容乃令公(缺)旌門洞張内外肅然事嚴細¶
栁吐谷渾大保五期尼樂周等率衆歸附(缺)鑾蹕西幸¶
<pb:KR3h0070_WYG_117-25a>¶
底定渾國乃以公為鬱卑道将軍旗鼓所振莫不摧殄¶
俘(缺)右光祿大夫左屯衛大將軍如故乃獻凱廟庭禮¶
崇備物六軍之長(缺)車駕南巡江都以公京師留守職¶
居爪牙任惟心膂出處崇重朝野榮之大業七年三月¶
遘疾十九日薨于京兆郡春秋六十有六惟公體量宏¶
達(缺)興義造次弗違虛已推賢始終同致加以雄圖恢¶
廓竒略𢎞逺氣有餘勇莫之與抗善於御撫得士卒之¶
心長於政術致亷平之美自入統禁旅出(缺)所夙夜匪¶
<pb:KR3h0070_WYG_117-25b>¶
懈簡在帝心至於敬友穆親輕財貴義家稟誠孝奉以¶
周旋訓(缺)以善遽此歸全知與不知莫不流涕粤以其¶
年十月癸丑朔二十一日(缺)有詔故左屯衛大將軍右¶
光祿大夫姚思辯性理和謹秉心恭慎厯任(缺)　式表哀¶
榮可贈左光祿大夫又蒙賜物八百段粟麥一千石諡¶
曰恭公(缺)¶
¶
　　祀(缺)長瀾若水逺馥薰風時賢繼及世徳斯隆勤王成¶
務啟羇垂功炳靈不已(缺)　㝠照落雁窮能通猨盡妙蹶¶
<pb:KR3h0070_WYG_117-26a>¶
張選勇期門待詔職分七萃官聨五營(缺)陪衛出擁髙¶
旌汜水兵略常山陣勢卓犖明謀沈深節制功有必取¶
筭無遺計(缺)恩寵顯赫身名執恭履順守滿持盈方陪¶
紀岳遽掩佳城遊魂不歸逝川(缺)春秋遞代徽猷永逺¶
¶
　　右隋左屯衛大将軍姚辯墓誌銘虞世基譔歐¶
陽詢正書¶
¶
　　唐茅山𤣥静先生廣陵李君碑銘(并序)¶
¶
　　金紫光祿大夫行湖州刺史上柱國魯郡開國公顔¶
<pb:KR3h0070_WYG_117-26b>¶
真卿撰并書¶
¶
　　先生姓李氏諱含光廣陵江都人本姓𢎞以孝敬皇帝¶
廟諱改焉二十一代祖宏江夏太守避王莽徙居晉陵¶
遂為郡人髙祖文嶷陳桂陽王國侍郎曽祖榮皇朝雷¶
州司馬祖師龕隠居以求其志徙于江都父孝感博學¶
好古雅修彭&KR1451;之道與天台司馬練師子微為方外之¶
交尤以篤慎著于鄉里考行議諡曰正隠先生母琅邪¶
王氏賢明有徳行先生孩提則有殊異晬日獨取孝經¶
<pb:KR3h0070_WYG_117-27a>¶
如捧讀焉羈丱好靜處誦習墳典年十八志求道妙遂¶
師事同邑李先生逰藝數年神龍初以清行度為道士¶
居龍興觀尤精老莊周易之深趣執喪過哀口不甞甘¶
㫖之味食唯穬麥而已封植膳羞皆經其手號毁骨立¶
親族莫不傷之開元十七年従司馬練師於王屋山傳¶
授大法靈文金記一覽無遺綜核古今該明奥㫖𤣥宗¶
知先生偏得子微之道乃詔先生居王屋山陽臺觀以¶
繼之嵗餘請居茅山纂修經法頻徴皆謝病不出天寶¶
<pb:KR3h0070_WYG_117-27b>¶
四載冬乃命中官齎璽書徴之既至延入禁中每欲諮¶
稟必先齋沐他日請傳道法先生辭以足疾不任科儀¶
者數焉𤣥宗知不可而止先生嘗以茅山靈跡翦焉將¶
墜真經祕籙亦多散落請歸修葺乃特詔於楊許舊居¶
紫陽以宅之仍賜絹二百疋法衣兩副香爐一具御製¶
詩及序以餞之又禁於山側採捕漁獵食葷血者不得¶
輒入公私祈禱咸絶牲牢先生以六載秋到山是歳詔¶
書三至渥澤頻繁輝映山谷初山中有上清真人許真¶
<pb:KR3h0070_WYG_117-28a>¶
史楊君陶隠居自冩經法歴代傳寶時遭喪亂散逸無¶
遺先生奉詔搜求悉備其跡而進上之先時𤣥宗將求¶
大法請先生為師先生竟執謙冲辭疾而退(缺)七載春¶
𤣥宗又欲受三洞真經以其年之春三月中書齎璽書¶
云其月十八日尅授經誥是日於大同殿潔修其事遂¶
遥請先生為𤣥師并賜衣一襲以申師資之禮因以𤣥¶
靖為先生之嘉號焉仍詔刻石於華陽洞宫以志之是¶
嵗夏五月隠居先生合丹之所有芝草八十一莖散生¶
<pb:KR3h0070_WYG_117-28b>¶
於松柏之間詔俾先生於中官啟告靈仙緘封表進夏¶
又詔以紫陽觀側近二百户太平崇元兩觀各一百户¶
並蠲其官徭以供香火秋七月又徴先生既至請居道¶
觀以養疾九載春辭歸舊山其年夏六月前生靈芝之¶
所又産三百餘莖煌煌秀異人所莫覩先生又圖而奏¶
之是嵗冬又徴先生於紫庭别院館之十載秋先生又¶
懇詞告老御製序詩以餞之十有一載先生奉詔與門¶
人韋景昭等於紫陽之東鬱岡山别建齋院立心誠肅¶
<pb:KR3h0070_WYG_117-29a>¶
是夜仙壇林間遍生甘露因以上聞特詔嘉異初隠居¶
先生以三洞真法𫝊昇𤣥先生昇𤣥付體𤣥先生體𤣥¶
付正一先生正一付先生自先生距於隠居凡五葉矣¶
皆總集妙門大正真法所以茅山為天下道學之所宗¶
矣於戲是非可齊也物我均焉生死可忘也覺夢同焉¶
如此者何域心於變化之際哉先生以大歴己酉嵗冬¶
十一月十有四日遯化於茅山紫陽之别院春秋八十¶
有七其年十二月八日門人赴喪而至者凡數千人號¶
<pb:KR3h0070_WYG_117-29b>¶
奉冠舄遷窆于雷平山之西陲遺命以松棺竹杖木几¶
水瓶香奩香爐置於藏内門弟子等仰奉嘉猷克遵儉¶
徳先生識思真淳業行髙古道窮情性之本學冠天人¶
之際所以優游句曲鬱為王者之師出入朝廷特寵肩¶
輿之貴是知順風而問昔稱於黄帝望山而請今見於¶
𤣥宗矣又博覽羣言長於著撰嘗以木草之書精明藥¶
物事闗性命難用因循著音義兩卷又以老荘周易為¶
潔淨之書著學記義略各三篇内學記二篇以續仙家¶
<pb:KR3h0070_WYG_117-30a>¶
之遺事皆名實無違詞㫖該博初先生幼年頗工篆籀¶
而𨽻書尤妙客或賞之云賢於其父因投筆不書𤣥宗¶
詔山人王&KR0776;强請先生楷書上經一十三紙以補楊許¶
之闕先生能於隂陽數術之道而不以藝業為能極於¶
轉煉服食之事而不以夀養為極但冥懐素朴妙味𤣥¶
津非夫博大之至人孰能盡於此真卿乾元二年以昇¶
州刺史充浙江西節度欽承至徳結慕𤣥微遂専使致¶
書於茅山以抒誠懇先生特令韋錬師景昭復書於真¶
<pb:KR3h0070_WYG_117-30b>¶
卿恩眷綢&KR1230;足勵超然之志然宗師可仰望紫府而非¶
遥王事不遑寄白雲而悠逺洎大厯六年真卿罷刺臨¶
川旋舟建鄴将宅心小嶺長庇髙蹤而轉刺吴興事乖¶
夙願徘徊郡邑空懐存道之心瞻望林巒永負借山之¶
記而景昭洎郭閎等以先生茂烈芳猷願銘金石乃邀¶
道士劉明素求託斯文真卿與先生門人中林子殷淑¶
遺名子韋渠牟嘗接采真之遊緒聞含一之徳敢强名¶
於巷黨曷足辯於鴻䝉其詞曰¶
¶
<pb:KR3h0070_WYG_117-31a>¶
　　抱一混茫人之紀綱先生以之氣王神强乃啟𤣥㫖𤣥¶
門以彰乃為帝師帝道惟康甘露呈瑞靈芝効祥上士¶
云感髙風再揚鶴返仙廟雲辭帝鄉退歸而老妙識行¶
藏徳本無累道心有常實曰形解孰云坐忘伐石表墓¶
勒銘𫝊芳谷變陵遷厥跡彌光¶
¶
　　大厯十二年夏五月建渤海吴崇休鐫¶
¶
¶
<pb:KR3h0070_WYG_117-31b>¶
¶
¶
¶
¶
¶
¶
¶
¶
　　六藝之一録卷一百十八¶
¶

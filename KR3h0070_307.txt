# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:40.456817
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 307
<pb:KR3h0070_WYG_307-1a>¶
　　欽定四庫全書¶
¶
　　六藝之一録卷三百四十九　　錢唐倪濤撰¶
¶
　　厯朝書譜¶
¶
　　宋¶
¶
　　尤袤¶
¶
　　尤袤字延之常州無錫人紹興十八年擢進士第紹¶
熙中官煥章閣待制嘗取孫綽遂初賦以自號光宗¶
書扁賜之謚文簡(宋史)¶
¶
<pb:KR3h0070_WYG_307-1b>¶
　　尤延之論古人筆法來處如周太史奠世系真使人¶
無間言(朱子文集)¶
¶
　　陸游¶
¶
　　陸游字務觀越州山隂人年十二能詩文䕃補登仕¶
郎鎖㕔薦送第一孝宗時范成大帥蜀游為參議官¶
以文字交不拘禮法人譏其頽放因自號放翁嘉泰¶
三年升寳章閣待制(宋史)¶
¶
　　務觀筆札精妙意致高逺(朱子文集)¶
¶
<pb:KR3h0070_WYG_307-2a>¶
　　陸游暇日弄筆戯書詩云草書學張顛行書學楊¶
風(劍南集)¶
¶
　　陸放翁與曽原伯帖¶
¶
　　余大父著作為京教考浙漕試明年考省試吕成公¶
卷子皆出本房放翁與曽原伯帖云主司劉某天下¶
偉人也故足以得之家藏大父與成公往還真蹟大¶
父則云上覆伯恭兄成公則云拜覆著作丈時猶未¶
呼座主作先生也成公父倉部娶茶山女原伯茶山¶
<pb:KR3h0070_WYG_307-2b>¶
長子名逢官至大理卿仲躬次也名逮官至侍從皆¶
成公母舅放翁學於茶山喜成公得薦書賀原伯如¶
此余為儀真掾原伯孫黯字温伯為揚子宰出此帖¶
於縣齋余曰君收放翁帖千百紙此幅闗我家門户¶
盍輟以見恵温伯不與後與温伯同朝求之復不與¶
晩使江左與温伯書曰初見帖時余纔三十今遂六¶
十君且八十不得帖死有遺恨温伯亦愴然緘帖餉¶
余帖内云叔遲者茶山季子也名迅樂道者温伯父¶
<pb:KR3h0070_WYG_307-3a>¶
也名槃温伯擢第人物高雅詞翰精麗有晉唐風韻¶
放翁嘗舉自代今挂冠居越上初茶山深於禪學厚¶
勤杲二公故叔遲入山訪杲茶山有詩哭勤前輩不¶
獨篤於師友其於物外高人亦極其惓惓今士大夫¶
不復然矣(後邨題跋)¶
¶
　　陸放翁帖¶
¶
　　鏡湖一曲皆翁吟嘯提封翁所自有非若賀祕監請¶
而有也遂與山僧巷友争漁樵席翰墨淋漓人争得¶
<pb:KR3h0070_WYG_307-3b>¶
之是三帖遂為勤上人所藏(北磵集)¶
¶
　　陸放翁手簡二帖¶
¶
　　放翁以詩名重天下受知周益公范文穆為中興大¶
家嘗讀其劍南集愛不忍去手思見其人而不可得¶
今得觀此二帖恍然如侍左右何其幸哉然放翁在¶
當時不以書名而遒嚴若此真所謂人品既高下筆¶
自不同者也二帖一與仲信議婚一為明逺題卿禪¶
師遺墨放翁到今不為久逺而此三人者皆不可知¶
<pb:KR3h0070_WYG_307-4a>¶
昔蔡明逺鄱陽一卒爾以魯公之書而傳仲信既與¶
翁結婚而禪師遺墨有見晩之恨則二公要皆非尋¶
常流輩人矣而余皆不知之鄙淺可歎此卷既歸墨¶
林墨林博雅好古而蓄書極富必能考以補余之不¶
逮也嘉靖戊子仲冬廿日後學文彭謹題(續書畫題跋記)¶
¶
　　蔡發¶
¶
　　蔡發字神與(蔡元定父)家建陽麻沙幼警悟七嵗能為詩¶
中年買田築室於武夷之陽字畫壯偉意氣閒暇(朱子¶
<pb:KR3h0070_WYG_307-4b>¶
文集)¶
¶
　　方士繇¶
¶
　　方士繇字伯謩一名伯休莆陽人朱公元晦倡道學¶
於建安往從之以傳道為後學師工於書自篆籀分¶
隸行書諸體皆極其妙(渭南集)¶
¶
　　朱文公荅蔡季通書云篆隸碑子字畫皆不滿人意¶
未有可冩之人令伯謩篆云何(朱子文集)¶
¶
　　李積㣲¶
¶
<pb:KR3h0070_WYG_307-5a>¶
　　李積㣲篆字墨本近偶得之(朱子文集)¶
¶
　　楊方¶
¶
　　楊方字子直朱子答子直書云煩為作小楷四箴百¶
十字當字學絶欲得妙札時以寓目(朱子文集)¶
¶
　　鄒徳久¶
¶
　　鄒徳久忠公浩子筆法追蹤山谷(文字禪)¶
¶
　　鄒徳久楷書大學今人冩得如此亦是難事(朱子文集)¶
¶
　　芮國器¶
¶
<pb:KR3h0070_WYG_307-5b>¶
　　芮國器字仲蒙陸游詩云落筆龍蛇仲蒙帖(劍南集)¶
¶
　　唐璘¶
¶
　　唐璘字伯玉古田人嘉定十年舉進士為監察御史¶
擢太常少卿(宋史)¶
¶
　　伯玉工筆札其蹟見鳳墅續法帖中(書史㑹要)¶
¶
　　蔡幼學¶
¶
　　蔡幼學字行之温州遂安人年十八試禮部第一嘉¶
定中權兵部尚書兼太子詹事早以文鳴於時中年¶
<pb:KR3h0070_WYG_307-6a>¶
述作益窮根本器質凝重莫窺其學(宋史)¶
¶
　　蔡行之擅毫翰其蹟見羣玉堂法帖中(書史㑹要)¶
¶
　　樓鑰¶
¶
　　樓鑰字大防明州鄞縣人隆興元年試南宫考官胡¶
銓稱之曰此翰林才也寧宗時參知政事進資政殿¶
大學士提舉萬夀觀贈太師謚宣獻鑰文辭精博自¶
號攻媿主人(宋史)¶
¶
　　鑰善大字高宗時太學成奉勅書扁(書史㑹要)¶
¶
<pb:KR3h0070_WYG_307-6b>¶
　　婁機¶
¶
　　婁機字彦發嘉興人乾道二年進士為太常博士祕¶
書郎太子始就外傅以機兼資善堂小學教授以累¶
朝事親修身治國愛民四事手書以獻太子寘之座¶
右朝夕觀省太子得機所著廣干祿字一編尤喜命¶
戴溪跋之擢監察御史厯禮部尚書同知樞宻院事¶
參知政事嘉定二年以資政殿學士知福州機深於¶
書學尺牘人多藏弆云(宋史)¶
¶
<pb:KR3h0070_WYG_307-7a>¶
　　漢𨽻字原檇李婁君彦發所輯也合蔡中郎諸人筆¶
力通神之妙皆聚此編(洪邁漢隸字原序)¶
¶
　　陸九齡¶
¶
　　陸九齡字子夀居撫州之金溪登乾道五年進士第¶
調全州教授寳慶二年特贈朝奉郎直祕閣賜文達¶
謚與弟九淵相為師友學者號二陸(宋史)¶
¶
　　子夀窮性命之源其於字畫未必屑屑求工者今觀¶
所書端稳深潤有法度臨學之士或有所未及乃知¶
<pb:KR3h0070_WYG_307-7b>¶
有徳有言者於區區字畫亦不苟(徐一䕫始豐藁)¶
¶
　　蘇玭¶
¶
　　蘇玭字訓直泉州同安人以恩補將仕郎調嚴州遂¶
安尉擢為尚書吏部郎屬文有體制筆法簡逺其尺¶
牘尤時所珍愛往往藏弆(渭南集)¶
¶
　　蔡迨¶
¶
　　蔡迨字肩吾官犍為郡文詞字畫皆過人從銓部得¶
桂陽令(渭南集)¶
¶
<pb:KR3h0070_WYG_307-8a>¶
　　周模¶
¶
　　周模字伯範鄞人篤志於學從濟南劉夀夫游又學¶
書於曜陽徐濟父有楷法(攻媿集)¶
¶
　　王禔絫¶
¶
　　王禔絫濟南人問學精深兼通醫卜工真行草篆不¶
樂進取屏居青崖山之兩河(攻媿集)¶
¶
　　樓少虚¶
¶
　　樓少虚官教授少好二王書筆力素高後得樂毅論¶
<pb:KR3h0070_WYG_307-8b>¶
古刻深愛之一筆不妄下故楷法精妙字字可敬(攻媿¶
集)¶
¶
　　顔直之¶
¶
　　顔直之字方叔長洲人工小篆得秦詛楚文筆意嘗¶
為參政樓鑰書攻媿齋榜鑰賦詩美之著集古篆韻¶
二十卷直之氣貎豐碩善攝生以弓矢應格差監省¶
倉匄祠主管仙都觀號樂閒居士(張㫤吴人中人物志)¶
¶
　　葉適¶
¶
<pb:KR3h0070_WYG_307-9a>¶
　　葉適字正則温州永嘉人為文藻思英發擢淳熙五¶
年進士第二人寧宗時權工部侍郎奉祠者十三年¶
至寳文閣學士贈光禄大夫謚忠定(宋史)¶
¶
　　葉正則書法蔡君謨而自有風&KR0487;(書畫題跋記)¶
¶
　　許奕¶
¶
　　許奕字成子簡州人慶元五年寧宗親擢進士第一¶
授簽書劍南東川節度判官召為祕書省正字累遷¶
吏部侍郎龍圖閣待制以顯謨閣直學士致仕贈通¶
<pb:KR3h0070_WYG_307-9b>¶
議大夫通籀隸書(宋史)¶
¶
　　奕詞章雅健字體端勁兼通籀篆書(鶴山集)¶
¶
　　薛師石¶
¶
　　薛師石字景石號瓜廬小楷初授法於單炳文日經¶
月緯已忽超詣落筆期於鍾王之次籀篆斯隸深造¶
其極四方士友求於門景石不靳惜大者徑三數尺¶
許銘祖父者以不得景石書為恨有瓜廬集若干卷¶
(王綽)¶
¶
<pb:KR3h0070_WYG_307-10a>¶
　　陳孔碩¶
¶
　　陳孔碩(陳韚父官尚書郎)福州侯官人為朱熹呂祖謙門人¶
(宋史陳韚傳)¶
¶
　　北山先生陳公詞章翰墨為近世第一筆勢遒美嘗¶
作贑州三橋詩自書而篆之(西山集)¶
¶
　　劉克莊曰余少欲為書堂復齋陳公為書金鳳池三¶
字北山陳公為書後邨精舎四字楷篆極妙(後村集)¶
¶
　　陳宓¶
¶
<pb:KR3h0070_WYG_307-10b>¶
　　陳宓字師復丞相俊卿之子少嘗及登朱熹之門長¶
從黄幹游以父任厯知安溪縣嘉定七年入監進奏¶
院出知南康軍寳應二年直祕閣主管崇禧觀贈直¶
龍圖閣(宋史)¶
¶
　　陳師復字森嚴清勁見者如端人正士在前凜然起¶
敬(西山集)¶
¶
　　自蔡公仙去里中書學遂絶近嵗二陳出焉崇清宜¶
大字愈大愈竒復齋字可至二三尺而小楷行草端¶
<pb:KR3h0070_WYG_307-11a>¶
勁秀麗在崇清上寸紙流落人争寳藏至今後生輩¶
結字運筆十人中九作復齋體(後村集)¶
¶
　　卓景福¶
¶
　　劉克莊跋卓景福臨淳化集帖云陳復齋謂余曰少¶
時實師九成宮記今五六十年矣當向上作工夫豈¶
必尚寄率更籬下邪所跋卓君臨淳化集帖凡一百¶
十有五字老氣森嚴殆欲埽去歐虞禇薛而自為一¶
家者卓君葢其中表親授筆法今亦以能書名聞之¶
<pb:KR3h0070_WYG_307-11b>¶
奕家子弟必高師一著豈惟奕哉逸少衛夫人弟子¶
也突過其師大令逸少子也與父齊名卓君勉旃復¶
齋可作必有咄咄逼人之歎矣(後村集)¶
¶
　　余伯咎¶
¶
　　余伯咎善小篆北山陳公曰伯咎筆法極高(後村集)¶
¶
　　張汝永¶
¶
　　張汝永字瑞袤世居金壇之上為文雅贍作字有古¶
法而行書尤勝嘉定甲戌廷對中選授含山主簿調¶
<pb:KR3h0070_WYG_307-12a>¶
溧陽丞(劉宰漫塘集)¶
¶
　　曽槃¶
¶
　　曽槃號樂道雅望甚偉善筆札(王柏魯齋集)¶
¶
　　林師㸃¶
¶
　　林師㸃字詠道臨海人自號竹村居士性嗜書傳近¶
購逺求藏數千卷至遇古帖祕文斷刻墜簡積之亦¶
千餘卷篆𨽻尤留心以張謙中虞仲房為法(林逄吉赤城集)¶
¶
　　羅士友¶
¶
<pb:KR3h0070_WYG_307-12b>¶
　　羅士友字熹善一字晉卿自號融齋生而頴發嗜書¶
忘寢食學書入楷得蔡氏風度(文山集)¶
¶
　　魏了翁¶
¶
　　魏了翁字華父卭州蒲江人慶元五年登進士第嘉¶
熙中資政殿大學士謚文靖贈秦國公(宋史)¶
¶
　　方岳圖書扁所詩云獨慚鶴山翁健筆照衡宇(秋崖集)¶
鶴山先生善篆不規規然繩尺中而有自然之勢嘗¶
以篆法寓諸𨽻最為近古(書史㑹要)¶
¶
<pb:KR3h0070_WYG_307-13a>¶
　　宋人能篆者頗多於唐蜀魏文靖公至今為人所稱¶
(全蜀藝文志)¶
¶
　　魏鶴山遺陳深父子帖¶
¶
　　昔蕭頴士有老臧事之十年不去頴士性慘刻笞楚¶
不少貸或勸臧他之臧曰非不能愛其才爾夫頴士¶
以操觚弄翰尚足以懐其奴𨽻而不忍舎今陳深父¶
子之事鶴山也服役勞苦於寂寞之濱趨走辛廑於¶
風波之險七年之久儼如一日此非其主有以懐而¶
<pb:KR3h0070_WYG_307-13b>¶
信之疇能爾邪及主人自靖歸蜀始以念母翻然告¶
歸且願還而盡此身以事主夫於事主既能盡忠則¶
於事親必能盡孝視蕭氏奴殆有過焉余曩偕鶴山¶
外舅久處渠陽始終目擊其事今觀鶴山所書慨然¶
有感因筆以贈之紹定五年冬十月書於心逺堂虞¶
兟¶
¶
　　魏鶴山與杜範李心傳手札¶
¶
　　了翁在理宗朝與真徳秀齊名皆深於理學以直道¶
<pb:KR3h0070_WYG_307-14a>¶
不為時宰所容杜李二公亦皆一時名臣則其手札¶
為世所重非但以其字畫之工以其賢也按理宗嘉¶
熙二年以李心傳為秘書少監史館修撰心傳有史¶
才通故實弟道傳尤明河洛之學性傳位至同知樞¶
宻院事淳熙五年以杜範為右丞相兼樞宻使範抗¶
言時政無有所隠初為殿中侍御史劾奏鄭清之李¶
鳴復其後不肯與鳴復共政避位去其為人如此(震澤¶
集)¶
¶
<pb:KR3h0070_WYG_307-14b>¶
　　魏克愚¶
¶
　　魏克愚字明已號静齋了翁子亦工篆(書史會要)¶
¶
　　李從周¶
¶
　　李從周字肩吾彭山人博見彊志書名之學世亦鮮¶
及之渠陽山中為余從子令憲書鄉黨篇余獲與觀¶
焉(鶴山集)¶
¶
　　李肩吾字子我魏文靖公門人能書取隸楷之合於¶
六書者作字通行於世(書史㑹要)¶
¶
<pb:KR3h0070_WYG_307-15a>¶
　　李心傳¶
¶
　　李心傳字㣲之宗正寺簿舜臣之子也慶元元年薦¶
於鄉晩下第絶意不復應舉晩因崔與之許奕魏了¶
翁等合前後二十三人之薦為史館校勘賜進士出¶
身端平三年為工部侍郎(宋史)¶
¶
　　南渡諸公如魏鶴山李心傳書往往相似蘇黄筆法¶
至是又一變云(震澤集)¶
¶
　　真徳秀¶
¶
<pb:KR3h0070_WYG_307-15b>¶
　　真徳秀字景元後更為景希建之蒲城人登慶元五¶
年進士第授南劍州判官繼試中博學宏詞科為太¶
學正紹定中拜參知政事進資政殿學士提舉萬夀¶
觀謚文忠(宋史)¶
¶
　　真西山與周卿手簡¶
¶
　　周卿諱徳文吾鄉王氏之先也仕宋雖不甚顯然其¶
學實出於其曽伯祖信伯先生帖中所謂先著作是¶
也故西山真先生也特與之遊他如魏參政了翁游¶
<pb:KR3h0070_WYG_307-16a>¶
丞相似杜丞相範王待制遂亦嘗舉薦陵陽李侍¶
郎心傳因謂其所交皆天下正人然則此帖豈非其¶
一左證也哉惟顒其善藏之吴寛謹題(式古堂書畫彚考)¶
西山先生書似草草作諦觀乃非草草者雖不全¶
用晉人之筆法而亦不出於法之外豈胸次高故落¶
筆自不同邪(震澤集)¶
¶
　　洪咨䕫¶
¶
　　洪咨䕫字舜俞號平齋於潜人嘉定二年進士官至¶
<pb:KR3h0070_WYG_307-16b>¶
刑部尚書端明殿學士贈兩官¶
¶
　　洪聖俞道場詩并札¶
¶
　　法舟昨枉國史中書直院判部侍郎頃載登山佳什¶
敬雪手圭復誠負暗投之愧竊謂蘇文忠公昔遊有¶
詩以贈華老學士夀之堅珉山倚詩重法舟蕞爾寒¶
緇兹亦何幸獲此寵遺得與雲鬟争翠謹礱石山¶
中作雲峰蘇洪帖云端平乙未維夏住山傳法法舟¶
書(式古堂書畫彚考)¶
¶
<pb:KR3h0070_WYG_307-17a>¶
　　平齋先生洪公宋南渡後大手筆也孟頫弱冠以愛¶
讀文集恨生晩不得拜下風先生五世孫為僧於天¶
目師子寺名智俊過溪上出此示僕三復之餘既歎¶
詩律之深及觀所與安撫書又見公於國事用心如¶
此撫卷起敬輒書其後孟頫(同上)¶
¶
　　天目洪忠文公遊道場何山詩與眉山蘇文忠諸作¶
先後相映真若所謂山倚詩重者矣忠文此詩當時¶
已摹勒入石自端平甲午迨今已一百二十二年而¶
<pb:KR3h0070_WYG_307-17b>¶
真蹟宛然猶在誠可寳也至正十五年乙未五月十¶
日金華黄溍觀於中天竺因書其後識嵗月(同上)¶
右侍郎洪公奉其親少師公遊道場何山遺住山舟¶
公别浦禪師詩也今歸之即中常上人常往年侍其¶
師竺逺源禪師住吳山時見其六世孫大拙用公以¶
是遺墨獻於禪師常因珍襲而寳愛之兹來歸源蘭¶
若焚香敬觀惜不得見所與安撫書耳然山中舊石¶
刻薦更兵燹不復存矣故翰林承㫖趙公學士黄公¶
<pb:KR3h0070_WYG_307-18a>¶
跋語在前惟善何敢著筆輒綴數語於後以識俯仰¶
今昔文物陵替山林彫謝無復舊觀之感慨云至正¶
二十六年嵗丙午佛誕日曲江居士錢惟善謹書(同上)¶
平齋洪公在宋季趙山臺真西山魏鶴山皆參大政¶
位貎徳業相表裏而嚴重過之舟别浦主瑤席軒公¶
奉八十慈親漫遊兩山題詩紀勝句法追躡歐(疑有脱字)¶
自蘓玉局題惟公詩出色刻諸琬琰何愧然神物顯¶
晦有時㑹當三刻兹山墨蹟三獻即中其善藏之時¶
<pb:KR3h0070_WYG_307-18b>¶
龍躡丹虺瞻依元菟林屋山樵人法膺擇中跋(同上)¶
¶
　　鄭清之¶
¶
　　鄭清之字徳源慶元之鄞人初名燮字文叔嘉泰十¶
年登進士第嘉熙七年拜太傅右丞相兼樞宻使進¶
封齊國公追封魏郡王謚忠定(宋史)¶
¶
　　清之工筆札其蹟見鳯墅續法帖中(書史㑹要)¶
¶
　　史彌逺¶
¶
　　史彌逺字同叔淳熙十四年舉進士寳慶六年拜太¶
<pb:KR3h0070_WYG_307-19a>¶
師右丞相兼樞宻使魯國公追封魏王謚忠獻(宋史)¶
彌逺工筆札其蹟見鳳墅續法帖中(書史會要)¶
¶
　　杜杲¶
¶
　　杜杲字子昕邵武人淳祐中為敷文閣學士兼吏部¶
尚書淹貫多能為文麗宻清嚴善行草急就章(宋史)¶
¶
　　楊簡¶
¶
　　楊簡字敬仲慈溪人乾道五年舉進士授富陽主簿¶
常平使者朱熹薦之紹熙五年為國子博士嘉定元¶
<pb:KR3h0070_WYG_307-19b>¶
年授秘書郎寳慶元年轉朝議大夫慈溪縣男尋以¶
寳謨閣直學士致仕咸淳間制置使劉黻即其居作¶
慈湖書院(宋史)¶
¶
　　慈湖字畫端嚴清勁使人望之凜然亦足以見其所¶
存不惰而隨寓有則(杜範清獻公集)¶
¶
　　楊慈湖手書孔壁孝經¶
¶
　　司馬文正公平生未嘗草書雖造次顛沛間一㸃一¶
畫必如法度觀其書者即知公之為人慈湖先生楊¶
<pb:KR3h0070_WYG_307-20a>¶
公道徳學問追嫓前修而於翰墨尤極嚴謹嘉定初¶
獲侍公於著廷見其酬答四方書問無一字作行狎¶
體葢其齋莊中正表裏惟一故形於心畫亦絶類文¶
正公而清勁過之傅君侹所藏孔壁孝經又其得意¶
書也嗚呼先生不可作矣學者即此而觀之猶足以¶
窺大賢氣象而知立徳之本云(西山集)¶
¶
　　薛季宣¶
¶
　　薛季宣字士龍永嘉人年十七起從荆南帥辟召為¶
<pb:KR3h0070_WYG_307-20b>¶
大理寺主簿大理正出知湖州改常州(宋史)¶
¶
　　薛士龍抄書動千百卷未嘗有一字行草(止齋集)¶
薛寺正於書無不讀耽玩鍾鼎古文搜竒抉怪凡易¶
識者多不用古文所無間以小篆補其闕真好古哉¶
(攻媿集)¶
¶
　　陳傅良¶
¶
　　陳傅良字君舉温州瑞安人研精經史貫穿百氏以¶
斯文為己任官至寳謨閣待制贈通議大夫(宋史云謚文節)¶
<pb:KR3h0070_WYG_307-21a>¶
風度高逺動輒過人詩律之精深字畫之遒媚登覽¶
高致吟諷低昻親之則使人意消王謝韻度尚可想¶
也(攻媿集)¶
¶
　　林希逸¶
¶
　　林希逸官考功員外郎能書(書史要會)¶
¶
　　林希逸字肅翁號竹溪又號鬳齋福清人乙未榜由¶
上庠登第凡三試皆第四是嵗真西山知舉(癸辛雜識)¶
¶
　　林泳¶
¶
<pb:KR3h0070_WYG_307-21b>¶
　　林泳希逸子亦能篆(書史會要)¶
¶
　　姜䕫¶
¶
　　姜䕫字堯章番陽布衣也自號為白石生好學無所¶
不通請於朝欲政頌臺樂律以議不合而罷有大樂¶
議琴瑟考鐃歌等書傳於世運筆遒勁波瀾老成著¶
續書譜一卷議論精到用志刻苦筆法入能品(謝采續書¶
譜序)¶
¶
　　趙子固目姜堯章為書家申韓(研北雜志)¶
¶
<pb:KR3h0070_WYG_307-22a>¶
　　姜白石書法迥脱脂粉一洗塵俗(書史會要)¶
¶
　　張即之¶
¶
　　張即之字温夫厯陽人參知政事孝伯子中進士舉¶
厯司農寺丞授直祕閣以能書聞天下金人尤寳其¶
翰墨(宋史)¶
¶
　　張温夫祕閣喜作擘窠大字不一詩輒盡一幅絹金¶
人極愛重之好書少陵古柏行(弇州山人藁)¶
¶
　　張温夫書老柏行¶
¶
<pb:KR3h0070_WYG_307-22b>¶
　　温夫特善大書扁額字如作小楷不煩布置而清勁¶
絶人余屢見所書楞嚴道徳經雖甚纎小皆得筆興¶
此卷老柏行規格絶類但此卷中策掠進止轉摺間¶
殊不自遂豈温夫書時因筆墨未愜自加補緝哉(方洲¶
集)¶
¶
　　張温夫大字¶
¶
　　即之作大字如寫小楷而筆意兼行轉折作止之態¶
如老生作禮雖骨格强硬而意度調熟見之者自當¶
<pb:KR3h0070_WYG_307-23a>¶
歎重此卷三字尤為卓絶非常所見(方洲集)¶
¶
　　張即之墨蹟¶
¶
　　昔人謂八音與政通而文章以時高下豈惟文章哉¶
字畫亦然故因時可以知書因書可以騐時有不可¶
逃者張即之生宋南渡後書名在當時甚盛此所書¶
杜詩已不完開化徐敦夫得以示余葢書之變至此¶
已極當時所以重之則世變亦可知矣夫即之欲自¶
成家故其書法如此若以虞道園之説斷之則亦太¶
<pb:KR3h0070_WYG_307-23b>¶
甚矣乎(匏翁家藏集)¶
¶
　　張温夫書進學解¶
¶
　　右宋張即之書韓文公進學解即之字温夫别號樗¶
寮叅政孝伯之子仕終太子太傅直祕閣厯陽縣開¶
國男其書當時所重完顔有國時毎重購其蹟史稱¶
即之博學有義行而袁文清師友淵源録亦言即之¶
修潔喜校書經史皆手定善本語乾道淳熙事先後¶
不異史官書蔽其名按皇宋書録即之安國之後甚¶
<pb:KR3h0070_WYG_307-24a>¶
能傳其家學安國名孝祥仕終顯謨閣學士所謂于¶
湖先生孝伯之兄即之之伯父也其書師顔魯公嘗¶
為高宗所稱即之稍變而刻急遂自名家然安國僅¶
年三十有八而即之八十餘嵗咸淳間猶存故世知¶
有樗寮書而于湖鮮稱之者此書無嵗月可考而老¶
筆健勁大類安國所書盧坦河南尉碑豈所謂傳其¶
家學者耶周誥商盤下缺一字實徽宗御名韓文商¶
本作殷豈亦以諱避就耶故浙江叅政崑山張公敬¶
<pb:KR3h0070_WYG_307-24b>¶
之舊藏此册公卒無子圖書散失從孫比部員外允¶
清以重直購之允清所謂惓惓於此豈直字畫之妙¶
而已後之子孫尚知所寳哉(甫田集)¶
¶
　　張樗寮正書金剛經¶
¶
　　昔吴闗外門有駐節字大可二尺許古雅遒勁極得¶
大書之體余少時見而愛之先主事都水公曰此張¶
即之筆也復於一統志和州下載即之特善大書以¶
是知先君葢有所見云若細書則未之聞也兹偶見¶
<pb:KR3h0070_WYG_307-25a>¶
此經大不過指尤俊健不凡乃知樗寮不獨善大書¶
已也書史會要記樗寮厯陽人厯陽隸和州即今含¶
山明隆慶庚午春三月呉陳鎏識(書畫題跋記)¶
¶
　　張樗寮書蓮華經¶
¶
　　四明有宋刻張即之妙法蓮華經一袠其木今不識¶
為何材中雖有蛀孔字皆堅緻如石似有物訶禁之¶
者厯世靈顯不可一二舉余宦四明得廿餘袠往嵗¶
佛屋災像經皆灰余驚痛不已火後撥燎燼乃得二¶
<pb:KR3h0070_WYG_307-25b>¶
三袠完者周縁焦糜字幸無損豈北地天龍未習瓌¶
寳既取諸有餘而又不忍盡邪乃為裝褙成帖以存¶
數百年之遺樗寮昔人斥為惡札今詳其筆意亦非¶
有心為怪惟象其胸懐元與俗情相違逆不知有勻¶
圓之可喜峭挺之可駭耳自開天以來千竒萬異日¶
新不已何獨字法不得任情哉(墨林快事)¶
¶
　　陳讜¶
¶
　　陳讜字正仲興化人官至尚書與張即之同時並以¶
<pb:KR3h0070_WYG_307-26a>¶
書名(書史會要)¶
¶
　　張即之陳讜之書一時籍甚豐碑巨刻散流江左(衍極)¶
¶
　　楊鎮¶
¶
　　楊鎮字子仁號中齋嚴陵人尚理宗女周漢國公主¶
官至左領軍衛將軍駙馬都尉謚端孝喜觀圖史書¶
學張即之(書史會要)¶
¶
　　單煒¶
¶
　　單煒字炳文號定齋居士沅陵人博學能文考訂法¶
<pb:KR3h0070_WYG_307-26b>¶
書尤精字畫遒勁得二王法度(書史會要)¶
¶
　　徐璣¶
¶
　　徐璣字文淵任建安主簿移武當令改長泰令工唐¶
詩得魏人單煒教書法心悟所以然無一食頃去紙¶
筆暮年書近蘭亭(葉適水心集)¶
¶
　　劉克莊¶
¶
　　劉克莊字潛夫號後村興化人官至尚書謚文定書¶
迹亦佳(書史會要)¶
¶
<pb:KR3h0070_WYG_307-27a>¶
　　王埜¶
¶
　　王埜字子文婺州金華人登嘉定十二年進士第寳¶
祐二年拜端明殿學士簽書樞宻院事封吳郡侯工¶
於詩書法祖歐陽詢署書尤清勁(宋史)¶
¶
　　寳婺觀中八詠樓扁智者寺倚松亭扁靈源勝地四¶
大字皆潛齋王公埜書(金華游録)　赤松山亭額王埜書¶
(徐沁金華游録注)¶
¶
　　蘇基先¶
¶
<pb:KR3h0070_WYG_307-27b>¶
　　蘇基先温之瑞安人登寳祐癸丑第初調臨安府浙¶
江税終金華令辭章雋永不事雕飾作詩平淡潔¶
雅正書淳健結宻行草有楊少師風致(王魯齋集)¶
¶
　　陳公著¶
¶
　　陳公著四明人登寳祐丙辰進士初厯州縣時宰欲¶
致之門下弗附累官至朝奉大夫祕書監知台州題¶
松江圖古箋詩一首時年八十矣用筆沈著端勁而¶
行復勻整不茍足以占知其為有徳君子也(匏翁家藏集)¶
¶
<pb:KR3h0070_WYG_307-28a>¶
　　韓境¶
¶
　　韓境字仲容相臺之秀寓居於越嘗以架閣言事貶¶
於婺詩書筆札皆工(王魯齋集)¶
¶
　　曹松泉¶
¶
　　曹松泉天台人攝棗陽倅日穆陵遣賜督府詩字可¶
尺許松泉效李陽冰篆作一圖以賀又以古篆文十¶
二册為侑(書史㑹要)¶
¶
　　傅穉¶
¶
<pb:KR3h0070_WYG_307-28b>¶
　　傅穉字漢孺湖州人善歐書施宿刻父元之所注坡¶
詩俾書之(癸辛雜識)¶
¶
　　丁魏¶
¶
　　丁魏嘉熙間監行在左藏西庫能篆(書史㑹要)¶
¶
　　張湜¶
¶
　　張湜丹陽人長於詞翰兼能篆(書史會要)　洞陽館記張¶
湜書¶
¶
　　廖瑩中¶
¶
<pb:KR3h0070_WYG_307-29a>¶
　　廖瑩中字羣玉撰福華編稱頌似道鄂功(宋史賈似道傳)¶
賈師憲客廖羣玉以淳化閣帖絳州潘氏帖二十卷¶
並似真本書丹入石皆逼真(癸辛雜識)¶
¶
　　何基¶
¶
　　何基字子恭婺州金華人景定五年詔舉賢基被命¶
添差婺州學教授兼麗澤書院山長力辭咸淳初授¶
史館校勘兼崇政殿説書改承務郎主管西岳廟終¶
亦不受卒謚文定(宋史)¶
¶
<pb:KR3h0070_WYG_307-29b>¶
　　北山何先生書清勁端楷無一筆匆匆亦足以見其¶
心徳深潛純粹之懿(王魯齊集)¶
¶
　　何欽¶
¶
　　何欽字無適北山先生之嗣子也天才不羣書有晉¶
宋之風焉(王魯齋集)　何無適善草書(何基北山文集附録)¶
¶
　　馬光祖¶
¶
　　馬光祖字華父婺州金華人寳慶二年進士調新喻¶
主簿從真徳秀學累官實章閣直學士沿江制置使¶
<pb:KR3h0070_WYG_307-30a>¶
知建康府兼行宫留守咸淳三年拜參知政事五年¶
拜知樞宻院事謚莊敏(宋史)¶
¶
　　高座寺雨花臺記馬光祖文并書¶
¶
　　鄭僑¶
¶
　　鄭僑字恵叔號囘溪興化人狀元及第官至參知政¶
事贈太師封郇國公謚忠恵善行草著書衡三篇(書史¶
會要)¶
¶
　　鄭寅¶
¶
<pb:KR3h0070_WYG_307-30b>¶
　　鄭寅字子敬僑子官至尚書左司除寳章閣待制博¶
極羣書留心翰墨作包蒙七卷(書史會要)¶
¶
　　陳恕可¶
¶
　　陳恕可字行之一字如心光州固始人以廕補將仕¶
郎咸淳十年中銓試授迪功郎泗州虹縣主簿以平¶
江路吴縣尹致仕詩文醇正近古小篆似吴興張有¶
自號宛委居士(陳旅安雅堂集)¶
¶
　　陳瑛¶
¶
<pb:KR3h0070_WYG_307-31a>¶
　　陳瑛字伯英為郡教授篆書千文字體整潔咸淳中¶
人(全蜀藝文志)¶
¶
　　龔開¶
¶
　　龔開字聖與號翠巖淮隂人宋兩淮制置司監官博¶
聞耿介作古隸得漢魏筆意(書史會要)¶
¶
　　顔汝勛¶
¶
　　字元老(直之子)官至朝請大夫亦工篆(長洲志)¶
¶
　　上官必克¶
¶
<pb:KR3h0070_WYG_307-31b>¶
　　上官必克字復之幼警敏八九嵗已善楷書逾冠領¶
鄉薦慶元五年授迪功郎監成都府税務調全州録¶
事叅軍(陳譲邵武府志)¶
¶
　　余煥¶
¶
　　工大小篆書筆勢竒偉真文忠公嘗使書聖賢言揭¶
坐側稱其如正人端士服吉衣冠巍然拱手使人望¶
之起肅敬雖嚴師善友曽不過是(閩書)¶
¶
　　蕭崱¶
¶
<pb:KR3h0070_WYG_307-32a>¶
　　蕭崱字則山新喻人紹定五年進士以史館校勘遷¶
武學博士進太府丞求補外遂奉祠得肆力於文字¶
工篆隸凡名勝扁額多其所書尤善吟咏號大山(管大¶
勲臨江府志)¶
¶
　　林宗道¶
¶
　　林宗道字仲學福清人為文章以材器自負善隸書¶
晩年用筆益蒼勁景定間嘗領鄉薦(八閩通志)¶
¶
　　鄭東起¶
¶
<pb:KR3h0070_WYG_307-32b>¶
　　鄭東起舊名震龍福清人家居教授為文章有氣魄¶
亦善字書學者多寳愛之(八閩通志)¶
¶
　　陳振¶
¶
　　陳振字震亨古靈先王襄之後為文簡健無宋季陋¶
習好楷書有歐虞氣&KR0487;官至太府寺丞厯知永瑞二¶
州(方鵬崑山志)¶
¶
　　黄仁儉¶
¶
　　黄仁儉字約之奉化人官青田丞書法甚精源流二¶
<pb:KR3h0070_WYG_307-33a>¶
王而遒勁似歐陽率更真草行書皆見重於世(張時徹寧¶
坡志)¶
¶
　　陳仲輔¶
¶
　　陳仲輔歸善人博學善屬文工於隸篆為世所重嘗¶
作枕屏篆五箴文遺侍講陳鵬飛鵬飛以詩答之云¶
闌干一幅鵝溪絹中有五箴排小篆銀鈎小變科斗¶
文挂我牀頭星斗爛(楊載鳴恵州府志)¶
¶
　　謝履¶
¶
<pb:KR3h0070_WYG_307-33b>¶
　　謝履字履道第進士調南安主簿厯祕書丞知婺州¶
善行隸有雙峰詩集行世(林應標恵安縣志)¶
¶
　　黄孝綽¶
¶
　　黄孝綽再舉進士不第後特奏名不合嘗遊舒州太¶
湖𤅬山樂焉自號𤅬山叟尤善書其法本二王顔柳¶
(康莊浦城縣志)¶
¶
　　杜去輕¶
¶
　　杜去輕字端夫有文名吴師道跋端夫墨蹟云此帖¶
<pb:KR3h0070_WYG_307-34a>¶
深得山谷老人筆意(章懋蘭溪志)¶
¶
　　黄頴¶
¶
　　黄頴字秀實官至中書舎人提㸃江州太平觀工隸¶
書(八閩通志)¶
¶
　　張鎡¶
¶
　　張鎡字功父清標雅致為時聞人能畫竹石字畫¶
亦工(圖繪寳鑑)¶
¶
　　潛説友¶
¶
<pb:KR3h0070_WYG_307-34b>¶
　　潛説友字君高縉雲人咸淳中知平江　仙都山銘¶
潛説友篆書(仙都志)¶
¶
¶
¶
¶
¶
¶
　　六藝之一録卷三百四十九¶
¶

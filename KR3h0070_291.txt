# -*- mode: mandoku-view -*-
#+TITLE: 六藝之一錄
#+DATE: 2019-03-29 21:19:46.208211
#+PROPERTY: ID KR3h0070
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 291
<pb:KR3h0070_WYG_291-1a>¶
　　欽定四庫全書¶
¶
　　六藝之一録卷三百三十三　　錢唐倪濤撰¶
¶
　　歴朝書譜¶
¶
　　唐　釋氏¶
¶
　　釋懐素¶
¶
　　釋懐素字藏真俗姓錢長沙人徙家京兆元奘三藏¶
之門人也初勵律法晩精意於翰墨追倣不輟秃筆¶
成塜一夕觀夏雲隨風頓悟筆意自謂得草書三昧¶
<pb:KR3h0070_WYG_291-1b>¶
斯亦見其用志不分乃凝於神也當時名流如李白¶
戴叔倫竇臮錢起之徒舉皆有詩美之状其勢以謂¶
若驚蛇走虺驟雨狂風人不以為過論又評者謂張¶
長史為顛懐素為狂以狂繼顛孰為不可及其晩年¶
益進則復評其與張芝逐鹿兹亦有加無已故其譽¶
之者亦若是耶攷其平日得酒發興要欲字字飛動¶
圓轉之妙宛若有神是可尚者今御府所藏草書一¶
百有一¶
¶
<pb:KR3h0070_WYG_291-2a>¶
　　孝經四　自叙　鄂公闘将賛三　草書歌二(不完)¶
秋風辭　草聖詩　早春詩　自詠詩　寄人詩¶
憶人詩　遊山詩　題酒樓詩　酒船詩　勸酒¶
詩　狂醉詩　醉僧圖詩　寄浩公詩　廽雁詩¶
論草聖帖　論書帖　論章草帖　神仙帖　遊¶
山帖　下山帖　尋道帖　貧道帖　玉壺帖¶
仙杖帖　長生帖　臨川帖二　山水帖　山亭¶
帖　早行帖　松聲帖　花發帖　上林花發帖¶
<pb:KR3h0070_WYG_291-2b>¶
奉李帖　送人帖　藥物帖　石膏散帖(乗興帖附)¶
白石散帖　寄藥帖　顛書帖　二謝帖　二謝¶
等帖　奉二謝帖　奉書帖　揮翰帖　筆老帖¶
遣興帖　清和帖　近代帖　久在帖　動静帖¶
臨池帖　慿事帖　勤讀帖　天然帖　本欲帖¶
足下帖　知命帖　白首帖　世人帖　飛釣帖¶
雄逸帖　汝等帖　還期帖　客舍帖　陶阮帖¶
江公帖　得書帖　師古帖　取歩帖　衣鉢帖¶
<pb:KR3h0070_WYG_291-3a>¶
河内諸子帖　河東帖　咸陽帖　吳郡帖　新¶
安縣帖　醉顛帖　草顛帖　小草等帖　公孫¶
大娘等帖　行草筆法　臨王羲之懐問帖　千¶
文帖　夢遊天姥山等歌五(宣和書譜)¶
¶
　　釋懐素字藏真自叙云懐素家長沙幼而事佛經禪¶
之暇頗好筆翰然恨未能逺覩前人之竒迹所見甚¶
淺遂擔笈杖錫西遊上國謁見當代名公錯綜其事¶
遺編絶簡徃徃遇之豁然心胷略無疑滯魚箋絹素¶
<pb:KR3h0070_WYG_291-3b>¶
多所塵㸃士大夫不以為怪焉顔刑部書家者流精¶
極筆法水鏡之辨許在末行又以尚書司勲郎盧象¶
小宗伯張正言曽為歌詩故叙之曰開士懐素僧中¶
之英氣槩通䟽性靈豁暢精心草聖積有歲時江嶺¶
之間其名大著吏部侍郎韋公陟覩其筆力朂以有¶
成今禮部侍郎張公謂賞其不羈引以遊處兼好事¶
者同作歌以賛之動盈卷軸夫草藁之作起於漢代¶
杜度崔瑗始以妙聞逮乎伯英尤擅其美羲獻兹降¶
<pb:KR3h0070_WYG_291-4a>¶
虞陸相承口訣手授以至於吳郡張旭長史雖姿性¶
顛逸超絶古今而模楷精詳特為真正真卿早歲常¶
接遊即屡蒙激昂教以筆法資質劣弱又嬰物務不¶
能懇習迄以無成追思一言何可復得忽見師作縱¶
横不羣迅疾駭人若還舊觀向使師得親承善誘亟¶
挹規模則入室之賔舎子奚適(書苑菁華)¶
¶
　　長沙僧懐素好草書自言得草聖三昧棄筆堆積埋¶
於山下號曰筆塜(唐國史補)¶
¶
<pb:KR3h0070_WYG_291-4b>¶
　　懐素踈放不拘細行時酒酣興發遇寺壁里墻衣裳¶
噐皿靡不書之貧無紙可書嘗於故里種芭蕉萬餘¶
株以供渾灑書不足乃漆一盤書之又漆一方板書¶
至再三盤板皆穿(陸羽懐素别傳)¶
¶
　　懐素嗜酒以飬性草書以暢志凡一日九醉時人謂¶
之醉僧書(金壺記)¶
¶
　　唐僧懐素法帖¶
¶
　　右懐素唐僧字藏真特以草書擅名當時而尤見珍¶
<pb:KR3h0070_WYG_291-5a>¶
於今世予嘗謂法帖者乃魏晉時人施於家人朋友¶
其逸筆餘興初非用意而自然可喜後人乃棄百事¶
而以學書為事業至終老而窮年疲弊精神而不以¶
為苦者是真可笑也懐素之徒是已(六一題跋)¶
¶
　　跋王鞏所藏藏真書¶
¶
　　僧藏真書七紙開封王君鞏所藏君侍親平凉始得¶
其二而兩紙在張鄧公家其後馮公當世又獲其三¶
雖所從分異者不可考然筆勢奕奕七紙意相属也¶
<pb:KR3h0070_WYG_291-5b>¶
君鄧公外孫而與當世相善乃得而合之余嘗愛梁¶
武帝評書善取物象而此公尤能自譽觀者不以為¶
過信乎其書之工也然其為人儻蕩本不求工所以¶
能工此如没人之操舟無意于濟否是以覆卻萬變¶
而舉止自若其近於有道者耶(東坡題跋)¶
¶
　　題懐素書¶
¶
　　懐素唐僧字藏真此帖稱王右軍云吾真書可比鍾¶
繇而草故不减張芝僕以為真不如鍾草不如張又¶
<pb:KR3h0070_WYG_291-6a>¶
嘗見其一帖云漢時張芝言書為世所重非老僧莫¶
入其體則懐素自謂抗張芝而過右軍矣昔桓元自¶
謂右軍之流論者以比孔琳之齊髙帝謂張融曰卿¶
書殊有骨力但恨無二王法答曰非恨臣無二王法¶
亦恨二王無臣法前世善書者盖嘗欲與右軍抗衡¶
矣而每不為公論所許懐素此言其果然歟歐陽文¶
忠嘗謂法帖者乃魏晋時人施於家人朋友其逸筆¶
餘興初非用意自然可喜後人乃棄百事而以學書¶
<pb:KR3h0070_WYG_291-6b>¶
為事如一未至至於終老窮年疲弊精神而不以為¶
苦是真可歎也懐素之徒是已文忠此論可謂名言¶
然天下之事畢竟亦何所有孰為可學孰為不可學¶
者自古以藝事名家至於文章學術大功大名世所¶
謂不朽者其人方從事於其間也曷嘗不棄百事而¶
為之至於終老窮年疲弊精神而不以為苦也由後¶
世觀之其異於懐素之學草書也幾何耶(淮海題跋)¶
¶
　　懐素書任華草書歌¶
¶
<pb:KR3h0070_WYG_291-7a>¶
　　右真蹟兩幅絹書字法清逸歌辭竒偉在駙馬都尉¶
王晋卿第尚方有三幅乃其後幅適完嘗請出第觀¶
復歸尚方(寳章待訪録)¶
¶
　　懐素草書祝融髙座帖¶
¶
　　懐素草書祝融髙坐對寒峰緑絹帖兩行此字最佳¶
石紫㣲常刻之石有六行今不見前四行問夷庚云¶
與王欽臣家雜色纈卷背以詩代懐帖同軸今聞王¶
之子為宗室所購是懐素天下第一好書也(襄陽志林)¶
<pb:KR3h0070_WYG_291-7b>¶
米元章云祝融髙坐兩行素書入神其前尚有四行¶
未見此帖共六行然亦未全也其昌(戲鴻堂法帖)¶
¶
　　跋藏真書後¶
¶
　　水從銀漢落山繞畵屏新李太白詩也藏真書之可¶
謂二寳謝康樂不得專美於前矣(東觀餘論)¶
¶
　　跋江南藏真書後¶
¶
　　頃見江南後主錯金書題藏真書千字曰戴叔倫詩¶
云詭形怪状翻合宜誠哉是言今見藏真書自叙乃¶
<pb:KR3h0070_WYG_291-8a>¶
有叔倫全章此卷真蹟豈亦江南集賢所畜書乎(東觀¶
餘論)¶
¶
　　懐素七帖¶
¶
　　書法相傳至張顛後則魯公得盡於楷懐素得盡於¶
草故魯公謂以狂繼顛正以師承源流而論之也然¶
旭於草字則度絶䋲墨懐素則謹於法度要之二人¶
皆造其極斯可以語善學矣魯男子以其不可學栁¶
下惠之可素於張旭吾知出此(廣川書跋)¶
¶
<pb:KR3h0070_WYG_291-8b>¶
　　懐素别本帖¶
¶
　　李丕緒舊藏懐素别本有六帖筆力險絶而法度盡¶
應比他書若異盖古人於用筆時一法不立故衆技¶
隨至而於見空時得無字相此其不落世檢而天度¶
自全也世人方将捉三寸柔毫籍之緹油心量形象¶
而暗度逺近䟽密隨歩武之後躡其遺塵豈復有全¶
書者邪鄔融嘗問素胡不學雨霤痕良久而省又問¶
撥鐙法如何曰如人並乗鐙不相犯剜鋒事密射如¶
<pb:KR3h0070_WYG_291-9a>¶
何曰不可言也觀其書知此法從來久矣(廣川書跋)¶
¶
　　懐素北亭草筆¶
¶
　　懐素於書自言得筆法三昧觀唐人評書謂不减張¶
旭素雖馳騁䋲墨外而回旋進退莫不中節旭則更¶
無蹊轍可擬超忽變㓕未嘗覺山谷之險原隰之夷¶
以此異爾今其書自謂真出鍾草出張真字不見於¶
世惟草獨傳當其手筆調和時忘神定氣徐起而視¶
所郷無前故能迥出唐諸子右奄劉宋齊隋而兼有¶
<pb:KR3h0070_WYG_291-9b>¶
之其體製該備顧後世不能加也北亭所書適當其¶
逐鴻濛而問太虚時矣至其㑹䖏乃假浪岷山放乎¶
江之津也(廣川書跋)¶
¶
　　釋懐素自叙帖¶
¶
　　世傳懐素書未有若此完者紹聖三年三月予謫居¶
髙安前新昌宰邵君出以相示予雖知其竒然不能¶
盡識其妙予兄和仲特善行草時亦謫惠州恨不令¶
一見也眉山蘇轍(書畵題跋記)¶
¶
<pb:KR3h0070_WYG_291-10a>¶
　　藏真自叙世傳有三一在蜀中石揚休家黄魯直以¶
魚牋臨数本者是也一在馮當世家後歸上方一在¶
蘓子美家此本是也元祐庚午蘇液擕至東都與米¶
元章觀於天清寺舊有元章及薛道祖劉巨濟諸公¶
題識皆不復見蘇黄門題字乃在八年之後遂昌卲¶
宰疑是興宗諸孫則蘇氏皆丹陽里巷也今歸吕辨¶
老辨老父子皆喜學書故於兵火之間能終有之紹¶
興二年三月癸巳空青老人曽紆公卷題(同上)¶
¶
<pb:KR3h0070_WYG_291-10b>¶
　　蘇黄門題此帖時恨不令吾兄一見後東坡得見之¶
則曽空青所謂馮當世家本也偶得坡翁跋語而山¶
谷觀於石揚休家又得其説於名臣言行録因具録¶
於後見蘇黄為一代書宗所以評自叙者如此以為¶
愽古者之助耳跋語云僧藏真書七紙云云(東坡跋語見前)¶
言行録云元祐中與子瞻穆父飲寳梵僧舎因作草¶
書数紙子瞻賞之不已穆父無一言問所以但云恐¶
公未見藏真真跡某心竊不平紹聖中貶黔中得藏¶
<pb:KR3h0070_WYG_291-11a>¶
真自叙於石楊休家諦觀数日恍然自得落筆便覺¶
超異回視前作可笑然後知穆父之言不誣且恨其¶
不及見矣(匏翁家藏集)¶
¶
　　釋懐素千文(題跋見前)¶
¶
　　釋懐素絹本草書千文¶
¶
　　釋懐素洪州詩(題跋見前)¶
¶
　　釋懐素逐鹿帖¶
¶
　　懐素字畫名唐中盖用意甚篤加以琢削礱礪㑹於¶
<pb:KR3h0070_WYG_291-11b>¶
瓌竒故此帖自喜至以所能欲逐鹿中原則其自負¶
豈止扛鼎計旭聞之不憚並驅也賛曰藏真書法末¶
視公卿草聖欲来以酒為兵意並逐鹿雄傑可矜旭¶
顛素狂弄翰之英(松隠集)¶
¶
　　釋懐素草書清浄經¶
¶
　　懐素居零陵以蕉葉代書目菴曰緑天自叙云醉來¶
得意兩三行醒後却書書不得又云人人來問此中¶
妙懐素自云初不知皆透徹向上一歩語所謂一拳¶
<pb:KR3h0070_WYG_291-12a>¶
打破虚空不為律縳者也禪與書念頭逸發故宜其¶
然哉大梁劉世昌謹題(珊瑚網)¶
¶
　　右唐僧懐素草書清浄經筆法髙古其為真蹟無疑¶
也先君子於石田先生䖏嘗見之每與余言其妙云¶
後有劉世昌跋尾者是也石田沒歸鄒氏屡欲物色¶
一觀不可得鄒氏沒又不知流落何處己未秋客來¶
有示者精神煥發真有驟雨逥風之勢惜乎先君不¶
得再見為憾卷後有蘇耆家藏四字耆字國老其父¶
<pb:KR3h0070_WYG_291-12b>¶
子兄弟賞鍳精確所藏法書名畫甚多素師自叙亦¶
嘗在其家又有紹興小璽曽入思陵祕府韓平原當¶
國時内府珍秘多入其家晝錦堂印是也在元為喬¶
仲山所藏故有喬氏簣成印僕平生最好素書所閲¶
甚多未有如此之妙者也展卷累日不忍釋手因題¶
其後而歸之長洲文彭記(同上)¶
¶
　　釋懐素客舍等帖¶
¶
　　懐素小草客舍等帖唐代絶倫世亦罕見子孫宜寳¶
<pb:KR3h0070_WYG_291-13a>¶
之乾徳二年五月四日開封曹用家藏(書畫題跋記)¶
懐素唐朝草聖超羣所謂筆用精妙飄逸自然非學¶
之能至也熈寕九年二月一日河東薛紹彭(同上)¶
¶
　　釋懐素酒狂帖¶
¶
　　王逸少臨鍾繇書後跋尾是唐僧懐素書楊凝式鍳¶
定寳寕寺玩記王詵寳寕賜第書(書畵題跋記)¶
¶
　　倪瓉八月十一日觀於耕漁軒時積雨初霽殘暑猶¶
熾王季耕自其山居折桂花一枝以石罌注水挿花¶
<pb:KR3h0070_WYG_291-13b>¶
著几格間户庭閑寂香氣郁然展玩此卷久之如在¶
世外也癸丑(同上)¶
¶
　　釋懐素食魚帖¶
¶
　　素公草書超妙自得筆老而意新在當時已為獨歩¶
雖流散人間甚盛然自唐迄今二百餘年士大夫家¶
所藏罕有完者而此帖首尾皆具尤可珍也宣和甲¶
辰七月中涴竹西吳喆書(書畵題跋記)¶
¶
　　東坡先生評藏真書云此公能自譽觀者不以為過¶
<pb:KR3h0070_WYG_291-14a>¶
信乎其書之工也然其為人儻蕩本不求工所以能¶
工此如沒人操舟無意于濟否是以覆卻萬變而舉¶
止自若近于有道者耶今觀此帖有食魚食肉之語¶
盖儻蕩者也至如行筆遒勁如屋漏如屈鐵非工其¶
能如是乎竹西又題(同上)¶
¶
　　藏真既食魚食肉公然舉以向人計其胸中當無一¶
毫諱吝所以書法超妙至於如此士大夫日拙於偽¶
遮䕶百出乃欲以其餘力辦天下事何可得邪靖康¶
<pb:KR3h0070_WYG_291-14b>¶
二年四月丙子李璜題(同上)¶
¶
　　藏真書多見四五十幅亦皆唐僧所臨而罕有真蹟¶
一二知書者謂此幅最老爛因錦襲祕藏之延祐元¶
年十一月朔日集賢大學士榮祿大夫張晏珍玩(同上)¶
懐素書所以妙者雖率意顛逸千變萬化終不離魏¶
晋法度故也後人作草皆隨俗繳繞不合古法不識¶
者以為竒不滿識者一笑此卷是素師肺腑中流出¶
尋常所見皆不能及之也延祐五年十月卄三日為¶
<pb:KR3h0070_WYG_291-15a>¶
彦清書吳郡沈右(同上)¶
¶
　　釋懐素聖母帖(題跋見前)¶
¶
　　釋懐素醉僧帖¶
¶
　　此詩載東坡集然宣和譜有懐素醉僧圖詩或東坡¶
曽書此詩遂為人誤入集中耳其昌(戲鴻堂法帖)¶
¶
　　釋懐素四帖¶
¶
　　藏真書余所見有枮笋帖食魚帖天姥唫冬熱帖皆¶
真跡以淡為宗徒求之豪宕竒怪者皆不具魯男子¶
<pb:KR3h0070_WYG_291-15b>¶
見者也顔平原云張長史雖天姿超逸妙絶古今而¶
楷法精詳特為真正吁素師之衣鉢學書者請以一¶
瓣香供飬之(容䑓集)¶
¶
　　釋辯才¶
¶
　　釋辯才姓袁氏梁司空昂之𤣥孫永禪師弟子辯才¶
愽學工文琴棋書畵咸得其妙每臨永禪師之書逼¶
真亂本嘗於所寝方丈梁上鑿其暗楹以貯蘭亭貞¶
觀中太宗降勅追師入内道塲後放歸越中年八十¶
<pb:KR3h0070_WYG_291-16a>¶
餘每日於窗下臨學蘭亭数遍其老而篤好如此(何延¶
之蘭亭記)¶
¶
　　釋懐仁¶
¶
　　唐文皇製聖教序時都城諸釋諉𢎞福寺懐仁集右¶
軍行書勒石累年方就逸少真蹟咸萃其中(古今法書苑)¶
¶
　　釋懐仁集王羲之書聖教序(題跋俱見前)¶
¶
　　釋惠融¶
¶
　　釋惠融(姓錢氏長沙人懐素伯祖)學歐陽詢書世莫能辨鄉中呼¶
<pb:KR3h0070_WYG_291-16b>¶
為大錢師小錢(陸羽懐素别傳)¶
¶
　　釋知至¶
¶
　　釋知至號初上禪師俗姓彭至性篤孝䆒易老荘太¶
一之㫖善正書擅鍾王品格其㸃畫婉秀毫縷必見¶
如折槁荷磨文石筋理灑颯固非人力之所致也中¶
朝名士山薮髙尚法流開勝逺近慕焉(張説藍田法池寺二法堂¶
賛序)¶
¶
　　璋上人¶
¶
<pb:KR3h0070_WYG_291-17a>¶
　　唐岑参觀楚國寺璋上人寫一切經詩云璋公不出¶
院羣木閉深居誓冩一切經欲向萬卷餘揮毫散林¶
鵲研墨驚池魚音翻四句偈字譯五天書(岑嘉州集)¶
¶
　　釋智詳¶
¶
　　智詳書法習登善(石墨鐫華)　進法師塔銘僧智詳楷書¶
¶
　　釋楚金¶
¶
　　多寳塔者楚金所造嘗冩法華經千餘部寘塔中(金石¶
録)¶
¶
<pb:KR3h0070_WYG_291-17b>¶
　　釋湛然¶
¶
　　釋湛然姓戚氏世居晋陵號荆溪尊者天寳大歴間¶
三詔並辭疾不起吳越時追贈圓通尊者(台州府志)¶
湛然師鍾繇工真行比見衡嶽碑亦無媿色(書史㑹要)¶
¶
　　釋懐惲¶
¶
　　釋懐惲天寳間人草書似懐素(書史㑹要)¶
¶
　　釋懐惲實際碑(題跋見前)¶
¶
　　釋行敦¶
¶
<pb:KR3h0070_WYG_291-18a>¶
　　釋行敦莫詳其世作行書儀刑羲之筆法當天寳間¶
寓安國寺以書名于世嘗録傅元樂府字畫遒媚冨¶
於䋲墨視王氏其猶得其門者然羲之真行論者謂¶
入神品正如庖丁之技輪扁之斵手與心㑹不容外¶
入豈學者歩趨能要其至耶故行敦之書雖竭智力¶
作意倣傚而氣骨精神終不似真後有集王羲之書¶
一十八家者行敦乃其一也是則心慕手追亦自可¶
佳耳今御府所藏行書一樂府帖(宣和書譜)¶
¶
<pb:KR3h0070_WYG_291-18b>¶
　　釋義道¶
¶
　　義道婺州金華觀音寺僧貞元十二年書法華經(金華志)¶
義道書法華經小楷書有道衍題(式古堂書畫彚考目)¶
¶
　　宗師和尚¶
¶
　　李華云宗師和尚太原郭氏後遷於淮法號懐仁師¶
工於翰墨法皆佛法兼採儒流黄門侍郎盧藏用才¶
髙名重罕有推挹一見和尚退而歎曰宇宙之内信¶
有當人(李華揚州龍興寺律院和尚碑)¶
¶
<pb:KR3h0070_WYG_291-19a>¶
　　釋文楚¶
¶
　　釋文楚失其世系性樂岑寂惟喜作草書學智永法¶
顛沛造次不忘於懐久而擺脫舊習有自得之趣在¶
元和間所書千文落筆輕清無一㸃俗氣飄飄若飛¶
雲之映素月一見使人有泠然物外之興豈其書足¶
以洗人之心如是耶至若亞栖䛒光之徒咸以恢詭¶
譎怪相誘誇而文楚獨以清約自成一家昔劉涇嘗¶
作書詁以懐素比玉䛒光比珠髙閑比金貫休比玻¶
<pb:KR3h0070_WYG_291-19b>¶
璃亞栖比水晶世以為善取况者恨涇不見文楚故¶
未有定論今御府所藏草書一千文(宣和書譜)¶
¶
　　釋雲臯¶
¶
　　釋雲臯本謝氏子讀書為文将就鄉賦舉進士遇眀¶
師悟寂滅之學因髠頭就學遂僧於東林(張又新東林建碑記)¶
北海守李公文人之雄書品之能者也開元十五年¶
作東林寺碑手筆一軸藏於寺者凡百一十三歲雲¶
臯乃模而刻於碑(文苑英華)　東林寺白氏文集記僧雲¶
<pb:KR3h0070_WYG_291-20a>¶
臯正書¶
¶
　　獻上人¶
¶
　　獻上人工草書(書史㑹要)¶
¶
　　孟郊送草書獻上人歸廬山詩云狂僧不為酒狂筆¶
自通天将書雲霞片直至清明巔手中飛黒電象外¶
㵼𤣥泉萬物隨指顧三光為迴旋驟書雲霮䨴洗硯¶
山晴鮮忽怒畫蛇虺噴然生風煙江人願停筆驚浪¶
恐傾船(孟東野集)¶
¶
<pb:KR3h0070_WYG_291-20b>¶
　　釋無可¶
¶
　　唐詩僧無可賈島弟也(文獻通考)　寂照和尚碑僧無可¶
楷書¶
¶
　　修上人¶
¶
　　修上人工草書(書史㑹要)¶
¶
　　史邕修公上人草書歌云真蹤草聖今古有修公學¶
得誰及否古人今人一手書師今書成在兩手書時¶
須飲一斗酒醉後埽成龍虎吼張旭骨懐素筋筋骨¶
<pb:KR3h0070_WYG_291-21a>¶
一時傳斯人斯人傳得妙通神攘臂縱横草復真一¶
身疑是兩人身(書苑菁華)¶
¶
　　釋靈該¶
¶
　　釋靈該史亡其傳㑹昌中以八分稱於時手和筆調¶
固亦可采若論其追歩古人且幾何哉雖然亦有以¶
倡之者盖唐自眀皇御世首以此道為士夫之習於¶
是上之所好下必甚焉若李潮輩以八分名世潮一¶
字出遂有百金之直則聞其風而悦之者可無其人¶
<pb:KR3h0070_WYG_291-21b>¶
今於靈該見之矣今御府所藏八分書一種栁歌(宣和¶
書譜)¶
¶
　　釋齊巳¶
¶
　　釋齊已姓胡潭州益陽人少為浮屠氏學戒律之外¶
頗好吟詠亦留心書翰傳布四方人以其詩併傳逮¶
今多有存者嘗住江陵之龍興寺與鄭谷酬唱積以¶
成編號白蓮集行于世筆跡洒落得行字法望之知¶
其非尋常釋子所書也頸有瘤人號詩囊也然操行¶
<pb:KR3h0070_WYG_291-22a>¶
自髙未始妄謁侯門以兾知遇人頗稱之以是無今¶
昔逺近人知齊巳名是亦墨名而儒行者耶故世之¶
所傳多詩什藁草今御府所藏九　行書　擬嵇康¶
絶交書　謝人惠筆詩　懐楚人詩　渚宫書懐等¶
詩　送冰禪姪詩　寄氷禪徳詩　氷禪帖　正書¶
廬嶽詩　寄眀上人詩(宣和書譜)　長生粥䟽齊已書¶
¶
　　齊已名茶記¶
¶
　　齊已詩人不以書稱在唐季二道既衰然此詩脫灑¶
<pb:KR3h0070_WYG_291-22b>¶
不俗筆札亦善信乎名稱於人必有可尚者子容題¶
(蘓魏公集)¶
¶
　　釋髙閑¶
¶
　　釋髙閑烏程人寓湖州開元寺具戒律善草書宣宗¶
時召對賜以紫袍加大徳號頗為韓愈所知作序送¶
之大抵愈所論言其書法出張顛流離顛沛必於草¶
書發之故其變動猶鬼神不可端倪學者當求顛之¶
心而不當逐其跡也已而要其歸正而語若詆毁盖¶
<pb:KR3h0070_WYG_291-23a>¶
知愈者必謂愈深知閑而不知愈者遂以謂愈之黜¶
閑也今御府所藏三　草書　五原帖　行書中丞¶
帖　雨雪帖(宣和書譜)¶
¶
　　髙閑草書審如此則韓子之言為實録矣永豐歐陽¶
修(集古録)¶
¶
　　髙閑草書千字文(題跋俱見前)¶
¶
　　釋遺則¶
¶
　　釋遺則俗氏長孫長安人從張懐瓘學草書獨盡筆¶
<pb:KR3h0070_WYG_291-23b>¶
妙(髙僧傳)¶
¶
　　釋𧦬光¶
¶
　　釋𧦬光江南人也潜心草字名重一時吳融贈其歌¶
曰忽時飛動更驚人一聲霹歴龍虵活司空圖亦為¶
之歌曰㸔師逸跡兩師宜髙適歌行李白詩當時稱¶
美著於篇籍者不可勝数茍非研精覃思詎能至是¶
耶昔智永學書四十載不下經閣世號鐡門限懐素¶
觀夏雲隨風頓悟筆意彼皆不以外物攖拂其心遂¶
<pb:KR3h0070_WYG_291-24a>¶
能造妙觀𧦬光墨迹筆勢遒健雖未足以與智永懐¶
素方駕然亦自是一家法為時所稱豈一朝夕之力¶
歟今御府所藏草書二　贈登第等詩　千文(宣和書譜)¶
釋𧦬光字登封姓吳氏永嘉人多作古調詩長於草¶
隸聞陸希聲謫宦於豫章徃謁之授五指撥鐙訣書¶
體遒健轉腕迴筆非常人所知昭宗詔對御榻前書¶
賜紫方袍(髙僧傳)¶
¶
　　𧦬光論書法猶釋氏心印發於心印成於了悟非手¶
<pb:KR3h0070_WYG_291-24b>¶
口可傳此誠知書者然當時名稱如此而獨不聞於¶
後世筆跡絶少傳者豈唐人能書者多如光輩湮沒¶
無聞者不知幾何人耶觀諸公稱譽之言盖非尋常¶
僧流也(魏公題跋)¶
¶
　　釋懐濬¶
¶
　　釋懐濬秭歸郡草聖僧也唐乾寕初知来藏徃皆有¶
神驗愛草書或經或釋或老至於歌詩鄙𤨏之言靡¶
不集其筆端語即阿唯而己里人以神聖待之(北夢𤨏言)¶
¶
<pb:KR3h0070_WYG_291-25a>¶
　　釋亞栖¶
¶
　　釋亞栖洛陽人經律之餘喜作字得張顛筆意昭宗¶
光化中對殿庭草書兩賜紫袍一時為之榮每論張¶
顛云世徒知張之顛而不知實非顛也觀其自謂吾¶
書不大不小得其中道若飛鳥出林驚蛇入草則果¶
顛也耶此亞栖所以獨得而世俗未必知也今觀謝¶
真人帖與草書千文其所謂顛者歟今御府所藏草¶
書一十有五　對御草書歌　觀智永草書歌　觀¶
<pb:KR3h0070_WYG_291-25b>¶
懐素草書歌　觀髙閑草書歌　二幾何賦　瀟湘¶
逢故人賦二　羅漢賛　開講䟽　山寺詩　謝真¶
人帖　六藝帖　千文二(宣和書譜)¶
¶
　　亞棲書開元寺壁筆勢濃鬰古帖有之亦是晩唐竒¶
蹟(李日華六研齋二筆)¶
¶
　　釋夢龜¶
¶
　　釋夢龜莫知其系天復中寓東林寺作顛草竒怪百¶
出雖未可語驚蛇飛鳥之迅而筆力遒勁亦自是一¶
<pb:KR3h0070_WYG_291-26a>¶
門之學唐興士夫習尚字學此外惟釋子多喜之而¶
釋子者又徃徃喜作草字其故何耶以智永懐素前¶
為之倡名盖流輩聳動當時則後生晩學瞠若光塵¶
者不啻羶蟻之慕於是其徒亦有駸駸欲度不可得¶
而掩者如夢龜其人也今御府所藏一十　白蓮歌¶
粉團山水歌　梁園吟　襄陽曲　重陽詩　謝馬¶
鞭詩　寄新羅劍帖　臨張顛千文　千文二(宣和書譜)¶
釋可朋觀夢龜草書云欲盡金鍾数斗餘動容攘臂¶
<pb:KR3h0070_WYG_291-26b>¶
立躊躇先教侍者濃磨墨不揖傍人歘便書畫壮倒¶
松横洞壑㸃麤飛石落空虚興來亂抹亦成字祗恐¶
張顛顛不如(唐詩紀事)¶
¶
　　釋廣利¶
¶
　　釋廣利工草書(書史㑹要)¶
¶
　　吳融贈廣利大師歌云三十年前識師初正見把筆¶
學草書崩雲落日千萬状隨手變化生空虚海北天南¶
幾回别每見書蹤轉竒絶近來兼觧作歌詩言語眀¶
<pb:KR3h0070_WYG_291-27a>¶
快有氣骨(唐英集)¶
¶
　　釋無作¶
¶
　　無作字不用姓司馬氏蘇州人錢武肅王召居眀州¶
辭歸留詩云銜恩雖入國辭病却還山(十國春秋)¶
¶
　　唐末人學歐書尤多四眀僧無作學真字八九分行¶
字肥弱用筆寛又有七八家不逮此僧(米芾書史)¶
¶
　　釋雲嶮¶
¶
　　釋適之云唐末桂州草書巖僧雲嶮學羲之書(金壺記)¶
¶
<pb:KR3h0070_WYG_291-27b>¶
　　景福僧¶
¶
　　景福草書僧作草書應規入矩猶有遺法然僧書多¶
蔬茹氣古今一也(東觀餘論)¶
¶
　　釋元雅¶
¶
　　釋元雅不載於傳好古喜學於科斗小篆各為千文¶
以𨽻書識其側其科斗小篆筆意淳古而隸書復灑¶
然不惡亦不謬於用心也且𨽻書生於篆而篆法又¶
祖科斗推本而言則字字固有源流不容妄作元雅¶
<pb:KR3h0070_WYG_291-28a>¶
者既以𨽻而求篆又縁篆而作科斗則其知所本矣¶
復於每體各為千文則又見所學進修而該備歟初¶
梁武帝得羲之千字令周興嗣次之自爾書家每以¶
是為程課如智永草千文多至八百本其説謂學者¶
以千字經心則自應手和心得可與入道若至八百¶
本之多則定足以垂世矣然唯知書者然後能道此¶
若元雅亦有一於是今御府所藏科斗小篆一　二¶
體千字文(宣和書譜)¶
¶
<pb:KR3h0070_WYG_291-28b>¶
　　釋曇林¶
¶
　　釋曇林莫知世貫作小楷下筆有力一㸃畫不妄作¶
然修整自持正類經生之品格髙者有金書經目曰¶
金剛上味陀羅尼累数千字終始一律不失行次便¶
於疾讀但恨拘謹法度無飄然自得之態然其一波¶
三折筆之勢亦自不茍豈其意與筆正特見嚴謹亦¶
可嘉矣今御府所藏正書金剛經(宣和書譜)¶
¶
　　釋景雲¶
¶
<pb:KR3h0070_WYG_291-29a>¶
　　釋景雲亡其世系幼通經論性識超悟尤喜草法初¶
學張顛久之精熟有意外之妙觀其所書将箴左盤¶
右蹴若濃雲之興迅雷之發使見者驚駭斯盖不獨¶
形於字畫之間抑又見其寫胸中之竒也昔王羲之¶
作筆陣圖以紙為陣以筆為刀矟以墨為鍪甲以水¶
硯為城池本領為副将結構為謀略出入為號令特¶
以心意為将軍者真知其要也景雲之書将箴殆有¶
㫖焉今御府所藏草書一将箴(宣和書譜)¶
¶
<pb:KR3h0070_WYG_291-29b>¶
　　釋𤣥逵¶
¶
　　釋𤣥逵潤州江寕人俗姓胡愽玩文什草隸尤精(釋義¶
浄大唐西域求法髙僧傳)¶
¶
　　釋道宏¶
¶
　　釋苾芻道宏汴州雍丘人俗姓靳頗工草隸(西域求法髙僧傳)¶
¶
　　釋𤣥續¶
¶
　　釋𤣥續姓桑氏成都人出家蜀都寳園寺通逹外書¶
工草隸時吐篇什繼美前修(曹學佺蜀中髙僧記)¶
¶
<pb:KR3h0070_WYG_291-30a>¶
　　釋𤣥悟¶
¶
　　釋𤣥悟工八分真行呂緫謂骨氣無雙逈出時輩(書史㑹要)¶
¶
　　釋崇簡¶
¶
　　釋崇簡工真行書吕緫謂其臨寫逸少時有亂真(書史㑹要)¶
¶
　　釋圓滿¶
¶
　　長安華嚴寺有唐比丘圓滿斷碑書雅有歐禇法(石墨鐫華)¶
¶
　　釋洪&KR3266;¶
¶
　　釋洪&KR3266;愽學儒釋風姿秀整能講唱詩篇草隸皆極¶
<pb:KR3h0070_WYG_291-30b>¶
精妙時人以其貌義詩書謂之四絶(書小史)¶
¶
　　釋道欽¶
¶
　　道欽姓朱氏居徑山大歴二年代宗召至闕下賜號¶
國一禪師　道欽工書翰(書史㑹要)¶
¶
¶
¶
¶
　　六藝之一録卷三百三十三¶
¶
